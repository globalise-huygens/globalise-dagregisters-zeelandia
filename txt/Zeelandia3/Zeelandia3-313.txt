naar Deshima was verscheept, bedroeg f 102.050.17.6.-. Na aftrek van alle onkosten, be-
schikte het VOC-kantoor Tayouan over een kapitaal van f 1.854.787.11.4.'

De Hoge Regering verkreeg belangrijke inlichtingen over China van een Jezuietenpa-
ter, Martinus Martini, die na een verblijf van ruim negen jaren in dat land Batavia aandeed
op doorreis naar Europa. Martini vertelde onder meer dat de Mandsjoes, met uitzondering
van twee kustprovincies, het gehele Chinese grondgebied hadden veroverd. Hij adviseerde
de VOC om haar economische activiteiten te richten op Canton, omdat door de locale
machthebbers voor die stad vrijhandel zou zijn afgekondigd.

Het verzanden van het vaarwater dat toegang bood tot de rede van Tayouan, was niet
meer tegen te gaan. Verburch achtte het wel noodzakelijk om de havenhoofden en de punt
Gelderland te verbeteren, zodat lichters, die werden ingezet voor het laden en lossen van
schepen met teveel diepgang, daar veilig konden landen. De opbrengst van de uitgegeven
pacht in een dertigtal Formosaanse dorpen bedroeg bij inning op 15 april 1652 37.265
realen. Om ongeregeldheden tussen inheemse Formosanen en Chinese handelaren in het
vervolg zoveel mogelijk te voorkomen, deed commissaris Verstegen het voorstel het oude
systeem te vervangen en overal dorpswinkels in te richten, waar een ruirn assortiment goe-
deren verkrijgbaar zou zijn. In afwachting van het door de Heren XVII hierover te nemen
besluit, gelastte Batavia om alvast in de nabij Tayouan gelegen plaatsen Soulangh, Mat-
tauw en Tevorangh, experimentele verkooppunten te starten. Inwoners van Sinckan en Ta-
vocan verkregen tot hun tevredenheid toestemming van de Compagnie om zelf bamboe te
verkopen voor vier realen per honderd stuks.

Gewoontegetrouw werden ook in 1652 de landdagen georganiseerd in de Compag-
niestuin te Saccam. Op 23 maart kwamen daar de hoofden van 53 noordelijke dorpen bij-
een en op 25 maart verzamelden zich de afgevaardigden van 52 zuidelijke dorpen te Sac-
cam. Op 12 juni 1652 werd voor het eerst een landdag gehouden in het aan de oostkust, op
ongeveer zes dagreizen van Zeelandia, gelegen dorp Pimaba, waar een sergeant en 23 sol-
daten waren gelegerd. Voor die gelegenheid verschenen de hoofden van 34 dorpen. Som-
mige inwoners van Pimaba gedroegen zich wat onbeheerst, maar zij stelden zich allemaal
onder compagniesgezag. Zij beloofden voortaan de jaarlijkse oostelijke landdagen te be-
zoeken. In mei 1652 registreerde de VOC op Formosa 251 dorpen als bondgenoten, met
een gezamenlijk inwonertal van 59.805 mensen, verdeeld over 13.893 woningen.

Hoewel zij al lang vertrouwd waren met de aldaar gevestigde predikanten, proponen-
ten, ziekentroosters en schoolmeesters, zagen de inwoners van de dorpen aan de Poncan-
rivier de aangekondigde komst van politieke vertegenwoordigers van de Compagnie met
enig wantrouwen tegemoet. Zoals ieder jaar stierven opnieuw vele Europeanen in de zui-
delijke gebieden waar de klimatologische omstandigheden bijzonder ongunstig waren.
Onder de slachtoffers was de korte tijd daarvoor benoemde politiek Richard Wills. Johan-
nes Olario, die al zeven jaren regelrnatig in het zuiden had vertoefd, volgde hem op. De zen-
dingsactiviteiten in het zuiden boekten niet veel resultaat want de predikanten lieten teveel
van hun taken over aan onkundige schoolmeesters.

Drie Formosaanse bergdorpen Sapdijck, Catsiley en Vangorit bleven voortdurend
het compagniesgezag tarten. Ze maakten zich schuldig aan vernielingen van landbouw-
gronden en zelfs aan koppensnellerij onder de bondgenoten van de VOC. De Compagnie
loofde, bij wijze van tegenactie, aan de bewoners van de dorpen uit de laagvlakte een pre-

LMissive N. Verburch en raden aan C. Reniers, Tayouan, 30 oktober 1652. VOC 1194, 78-138.
2 Zie ook: Bluss, Tribuut aan Chinan, 61.
VOC 1194, 95-98,

291
