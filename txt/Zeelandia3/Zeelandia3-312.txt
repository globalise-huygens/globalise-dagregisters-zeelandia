Aanvullende informatie
voor de periode 21 november 1651 tot 27 februari 1654

Op 29 december 1651 verscheen te Batavia de reeds als vermist opgegeven bark Amster-
dam. Het schip dat op 9 september 1651 vanuit Tayouan was vertrokken naar de vestigin-
gen Quelang en Tamsuy, was door zware stormen uit de koers geraakt en had uit gebrek
aan water en proviand Macao moeten aandoen. Van daar uit was de Amsterdam doorge-
varen naar Siam, waar dertig soldaten, die oorspronkelijk waren bestemd voor de garni-
zoenen van de noordelijke VOC-vestigingen op Formosa, van boord gingen. Wegens de
heersende winden kon de Amsterdam pas in het voorjaar naar Formosa terugkeren om
alsnog een poging te ondernemen naar de oorspronkelijke plaats van bestemming te zei-
len.

Zeelandia had nauwelijks bestellingen opgegeven, omdat de kooplieden aldaar het
afgelopen jaar alleen wat barnsteen en peper aan de Chinezen hadden weten te slijten. Nu
de havens van Amoy en An-hai weer open waren gesteld voor de scheepvaart, hoopten
gouverneur en raden van Tayouan op een herleving van de aanvoer van goederen vanuit
de Chinese kustprovincies naar het eiland. De Formosaanse suikeroogst zou naar schat-
ting 25.000 a 30.000 pikol opleveren.

De conflicten tussen politieke bestuurders en de kerkelijke autoriteiten waren nog
niet bijgelegd. Leden van de Raad van Justitie besloten geld in te zamelen voor de aanleg
van een juridische bibliotheek op het kasteel Zeelandia. De kooplieden zonden voor de
laatste keer een kleine hoeveelheid witte Formosaanse zijde naar de Heren XVII met de
mededeling dat de zijdeproductie was stop gezet. Op het eiland kweekten boeren geen
moerbijbomen meer, want alle velden waren voor de suikercultuur in gebruik genomen.
wGenerale Missiven 1639-1655, Reniers, Maetsuycker, Demmer, Hartsinck, De Vla-
ming van Oudtshoorn, Caesar, Versteghen, V, Batavia 24 januari 1652, 573-576.

Tijdens het voorafgaande seizoen van zuidermoesson waren 16 Chinese jonken naar
Tayouan gezeild. Van de negen jonken die uit Batavia naar Tayouan waren vertrokken,
gingen er drie, verloren door stranding op de Formosaanse kust. Ook n van de twee jon-
ken uit Cambodja strandde bij Tamsui aan de zuidkust. Bij de schipbreuk van die aan de
Cambodjaanse vorst toebehorende jonk ging de gehele lading verloren.

Missive gouverneur N. Verburch aan gouverneur-generaal C. Reniers, Tayouan, 15
november 1652. VOC 1194, 148-149,

Op 24 maart 1652 arriveerde het VOC-schip Pelikaan vanuit Tayouan op de rede van Ba-
tavia. Het cargasoen dat bestond uit 2136 picol poedersuiker en een partij goud, vertegen-
woordigde een waarde van f 223.616.18.15.-. Met uitzondering van peper, barnsteen, san-
delhout, lood, rottingh, verschillende soorten kleden, katoenen dekens en enkele soorten
textiel, was de vraag naar Formosaanse goederen in het gebied rond de Chinese zee, nau-
welijks toegenomen.

Hoewel hij het belang van de Chinese jonkenvaart voor de burgers van Batavia on-
derschreef en hoewel hij besefte hoeveel tolgelden de jonken daar opbrachten, was gouver-
neur Verburch toch van mening, dat de Chinese vaart op het traject Tayouan-Batavia de
compagniesvestiging Tayouan teveel benadeelde. De Chinezen vervoerden dezelfde goede-
ren waarmee de VOC handeldreef tegen aanzienlijk lagere prijzen. Tayouan had slechts vijf
ton goud in China weten te bemachtigen, hetgeen volstrekt niet voldoende was orn te voor-
zien in de op acht tot tien ton geraamde Coromandelse bestellingen. De gezamenlijke
waarde van de voornamelijk uit suiker en hertevellen bestaande vracht die vanuit Tayouan

290
