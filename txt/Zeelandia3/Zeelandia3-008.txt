plaats en datum van uitgifte, het inventarisnummer en het folionummer aangegeven.
Omdat veel documenten waarnaar in de tekst wordt verwezen niet meer zijn aange-
troffen, blijft mededeling hiervan achterwege. Geen vermelding betekent dientenge-
volge dat het in de tekst genoemde stuk niet meer in het archief aanwezig is.

Dezelfde regels gelden voor de biografische noten. Deze dienen in de onafhan-
kelijke delen van de Dagregisters van het Kasteel Zeelandia als een eenheid te worden
beschouwd. Personen worden beschreven op het moment dat zij voor het eerst in de
tekst verschijnen. Soms zijn VOC-dienaren, die in een geheel andere hoedanigheid
dan voorheen een rol van betekenis gaan vervullen, opnieuw opgenomen in een noot.
De locus van de biografische noot wordt in cursief aangegeven in de index van per-
soonsnamen. Over personen van Formosaanse, Chinese en Japanse afkomst zijn
doorgaans onvoldoende biografische gegevens in de bronnen voorhanden. Voor de
biografien van Europeanen in VOC-dienst is allereerst gebruik gemaakt van de gege-
vens zoals die in de resoluties van gouverneur en raden van Formosa worden vermeld.
Enkele malen zijn additionele gegevens uit andere bronnen overgenomen zoals uit het
personaliaregister op de Resoluties van Gouverneur-Generaal en Raden in Batavia
(dat voor deze periode overigens onvolledig is), het Uitgaand Briefboek van Batavia
en de Scheepssoldijboeken. Wat de literatuur betreft, is het notenapparaat van de
door W.Ph. Coolhaas geredigeerde Generale Missiven geraadpleegd alsmede de ver-
schillende delen van de door EW. Stapel en C.W.Th. van Boetzelaer van Asperen en
Dubbeldam verzorgde bronnenpublicatie van Pieter van Dams magnum opus, de Be-
schryvinge van de Oostindische Compagnie.

Woordverklaringen bevinden zich in het afzonderlijke glossarium, dat eveneens
in samenhang met de overige delen dient te worden ingezien. De index van geografi-
sche namen kan geraadpleegd worden met de lijst van historische plaatsnamen die in
deel II bij wijze van toelichting is opgenomen. De redactie streeft ernaar in het vierde
en laatste deel een definitieve historische kaart van Taiwan op te nemen.

Ook ditmaal wil de redactie gaarne enkele personen danken die behulpzaam zijn ge-
weest bij het gereedmaken van deze tekst. Allereerst onze dank aan drs. Jan Ooster-
hoff die in de vroege beginperiode van het project een eerste collationering heeft ge-
maakt van de oorspronkelijke tekst en deze gedeeltelijk ook nog van een index heeft
voorzien. Hoewel een en ander later nog eens geheel is overgedaan bij het verwerken
van de tekst met behulp van de p.c., is het evident dat deze arbeid dankzij zijn voor-
werk aanzienlijk is verlicht en bespoedigd.

Twee leeszaalmedewerkers van het Algemeen Rijksarchief te Den Haag, Carla
Bakker en Nicole Brandt, hebben met veel toewijding de bronnenuitgever bijgestaan
bij het aanvragen van ontelbare originele handschriften. Bijzondere hulp en adviezen
werden zoals vanouds ontvangen van twee specialisten op het gebied van de Taiwane-
se geschiedenis, te weten drs. James Kaim Ang (Academia Sinica) en dr. Cheng Shao-
gang (Rijksuniversiteit Leiden). Frans Aussems van het Instituut voor Nederlandse
Geschiedenis verleende opnieuw assistentie bij het persklaar maken van de tekst en
hield daarbij nauwkeurig de fasering van het project in het oog.

Tenslotte een bijzonder woord van dank aan Joanne Milde die wederom mee-
hielp bij het nazien en corrigeren van de laatste drukproeven.

VIII
