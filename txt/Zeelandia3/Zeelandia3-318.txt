tot Zeelandia, bedroeg bij springtij niet meer dan 9 tot 11'f, voet, hetgeen zelfs voor fluiten
niet meer voldoende was. Gouverneur Caesar vroeg de Bewindhebbers daar rekening mee
te houden, en alleen nog schepen met een geringe diepgang vanuit Patria naar Tayouan te
zenden. Gunstig teken van de opleving van de handel was, dat de kooplieden te Tayouan in
de maand juli 6'f, ton goud hadden weten te bemachtigen. Deze partij kon direct naar Co-
romandel verscheept worden.

De VOC wilde proberen te voorkomen dat Chinezen goedkopere peper uit andere
gebieden in zuidoost Azie gingen invoeren. De aanvoer van Chinese handelsgoederen naar
Tayouan was nog steeds gering. Wellicht zou daar verbetering in komen zodra de vredeson-
derhandelingen tussen Coxinga en de Mandsjoe-keizer, die volgens geruchten op handen
waren, werkelijk doorgang zouden vinden. Gouverneur Caesar zag een dergelijk verdrag
zelfs als de voorwaarde voor het opheffen van de door de keizer bevolen blokkade die nog
altijd voor veel Chinese havens van kracht was. Coxinga had overigens laten weten, dat hij
wederom bereid was handel met de VOC te drijven. Hij zou hiertoe tien jonken laten uit-
rusten.

Gedurende 1653 bracht de Formosaanse handel in totaal 381.930.15. gulden op.
De landinkomsten bedroegen: f 285.770.8.12.

De onkosten waren: f 328.784.2.7.

Het resterende kapitaal bedroeg: f 1.608.950.16.2.

De verpachting van de dorpen en visserij leverde slechts een bedrag van 26.715 realen op.
Mede ten gevolge van een daling van de prijs van hertevlees, was dit 10.000 realen minder
dan het voorgaande jaar. De opbrengsten uit de 'hoofdgeldenâ€™ die op de Chinese inwoners
werden geheven, bedroegen niet meer dan 37.200 realen. In 1653 werd de varkenspacht
ingevoerd. Bij wijze van experiment vestigde de Compagnie winkels in enige inheemse dor-
pen.

In datzelfde jaar werd de noordelijke landdag op 14 maart gehouden en vond zuide-
lijke landdag plaats op 17 maart. In totaal kwamen de oudsten van 127 dorpen uit beide
gewesten bijeen in de Compagnies tuin te Saccam. Naast het afleggen van de gebruikelijke
eed van gehoorzaamheid aan de VOC, legden de dorpsoudsten de gouverneur enige on-
derlinge geschillen voor. Op de oostelijke landdag te Pirnaba, die op 12 juni 1653 voor de
tweede maal werd gehouden, kwamen de vertegenwoordigers van 37 oostelijke dorpen op-
dagen. In de gewesten Tamsuy en Quelang deden zich, volgens berichten van opperhoofd
Simon Keerdekoe, geen ernstige ongeregeldheden meer voor. Twee inwoners van Pinno-
rouan, die door hun dorpsgenoten waren aangewezen als de moordenaars van de VOC-
tolken Ravensteyn en Laersche, werden op Compagniesgezag terechtgesteld. De Pinno-
rouanse dorpshoofden hadden ook te kennen gegeven dat zij zich opnieuw aan het VOC-
gezag wilden onderwerpen. Daarmee was hun straf beindigd en kon de aanvoer van ijzer
en zout naar hun dorp weer op gang komen.

Op 25 augustus 1653 zeilden twee schepen met een lading ter waarde van
f 18.503.10.02. en dertig soldaten aan boord van Tayouan naar Tamsuy. Het opperhoofd
te Tamsuy, Simon Keerdekoe, had wegens fraude het veld moeten ruimen voor Thomas
van Yperen. De zuidelijke bergdorpen Vangorit, Catsilly, Sapdijck en Terroadickangh, die
voortdurend een bedreiging bleven vormen voor de met de VOC bevriende dorpen uit de
laagvlakte, lieten geregeld van zich horen. Tevens werd bekend dat inwoners uit het ten

Nl Translaat missiven Coxinga, VOC 1207, 537-539.

296
