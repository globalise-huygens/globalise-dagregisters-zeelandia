Aanvullende informatie
voor de periode 20 oktober 1650 tot 19 februari 1651

Gedurende het voorafgaande boekjaar 1649-1650 was het de VOC-factorij Tayouan niet
gelukt om enige winst van betekenis te maken. De teruglopende verkoop van de door de
Compagnie op Formosa aangeboden goederen, was vooral te wijten aan de geringe vraag
van de Chinese kooplieden. De Chinese markt leek wel met buitenlandse handelsgoederen
overspoeld te zijn. Volgens gouverneur Nicolaas Verburch had dit tot gevolg, dat het aan-
bod van Chinees goud niet langer de vraag van de VOC-vestiging in Coromandel kon dek-
ken. Hij verwachtte dat seizoen niet meer dan zes ton goud naar Coromandel te kunnen
verschepen. Ook in de vraag naar het voor de kantoren in Tonkin, Bengalen en Suratte be-
stemde Japanse schuitzilver kon maar ten dele worden voorzien.

Hoewel de Ch'ing hun gezag over grote delen van China hadden weten te consolide-
ren, duurden de gewelddadigheden op het vasteland voort. De Raad van Tayouan advi-
seerde Batavia een officieel gezantschap naar de nieuwe keizer te sturen maar de Hoge Re-
gering te Batavia was niet erg met dit plan ingenomen. Zij zag meer in het aanknopen van
directe handelscontacten met de voor wat betreft de handel met Japan, gunstig gelegen stad
Nanking. Batavia drong aan op de ontwikkeling van een op de Japanse markt gerichte
Formosaanse suikerproductie. Nu Japan sinds lange tijd niets uit China had kunnen krij-
gen, zou de VOC daar winst kunnen maken op de import van Formosaanse suiker.

Tengevolge van de verzanding van het vaarwater, dat toegang gaf tot de rede van
Tayouan ontstonden steeds meer problemen voor de scheepvaart. Men peilde bij doodtij
nog maar negen voet water, zodat alle werkzaamheden rond het laden en lossen van sche-
pen buitengaats moesten worden verricht. Vooral bij zware weersomstandigheden was dit
een gevaarlijk en tijdrovend karwei. Bovendien waren de loodsboten en vrachtjonken bij
stormachtig weer soms wel dagen achtereen verhinderd om uit te varen. Batavia stelde ver-
breding en uitbaggering van het zeegat voor, in de hoop dat men daarmee de verdere aan-
was van zandbanken tegen zou kunnen gaan. Volgens gouverneur Verburch zou een derge-
lijk omslachtig en kostbaar plan echter nooit het gewenste resultaat kunnen opleveren. Hij
deed Batavia het tegenvoorstel zo spoedig mogelijk een goede zeewaardige loodsboot te
sturen. Het zou al een hele verbetering zijn wanneer de zeevarenden zich niet meer hoefden
behelpen met Chinese jonkjes die onvoldoende zeewaardig waren. Gedurende het voor-
gaande jaar was n van deze lichters, beladen met sappanhout, in de branding omgesla-
gen. De partikuliere Chinese eigenaar van het jonkje verhaalde de geleden schade op reke-
ning van de Compagnie.

De door de Compagnie ingehuurde Aziatische duikers hadden tegen de verwachting
in nog vier kisten met zilver en een partij koper weten te halen uit het wrak van het op 21
oktober 1647 op het rif van Wanckan vergane fluitschip Jonker. Men zou proberen ook de
resterende negen met zilver gevulde kisten op te duiken.

Met uitzondering van enkele conflicten tussen inwoners van de zuidelijke bergdor-
pen onderling, gedroegen de Formosanen zich niet langer opstandig. Toch diende de Com-
pagnie ook onder deze omstandigheden overal op het eiland met beleid te werk te gaan.
Vooral met betrekking tot het dorp Tackays in het distrikt Favorlangh, waar ziekentrooster
Elias Pietersz was vermoord, moest men de uiterste voorzichtigheid betrachten.' De erva-
ring met het inheemse gewoonterecht had inmiddels geleerd, dat het heel onverstandig was

1 VOC 1176, 970.

172
