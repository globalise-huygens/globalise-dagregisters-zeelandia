Historisch overzicht

Kon het voorafgaande decennium worden gekenschetst als een periode van grote wel-
vaart en bloei, aan het begin van de jaren vijftig doen de spreekwoordelijke zeven ma-
gere jaren hun intrede. Tot deze terugslag droegen allerlei ontwikkelingen op Formo-
sa en in bredere zin in Oost-Azi bij. Sommige factoren waren van uitwendige aard en
lagen buiten de verantwoordelijkheid en de reikwijdte van het koloniaal bestuur. Wij
noemen hier onder meer het grillig verloop van de burgeroorlog in China en de te-
loorgang van de macht van Cheng Chih-lung (Iquan) en de opkomst van zijn zoon, de
charismatische Cheng Ch’eng-kung of Coxinga zoals hij in de Nederlandse bronnen
wordt genoemd. Als gevolg van de voortdurende vijandigheden bleek het lastig de
handel met de tegenover Taiwan gelegen provincie Fukien op de oude voet voort te
zetten. In Batavia en in het kasteel Zeelandia gingen dan ook stemmen op om toena-
dering te zoeken tot het Mandsjoe-hof in Peking. Nadat in 1653 reeds tweemaal ge-
zanten naar de stad Canton gestuurd waren, besloten de Heren Zeventien in het daar-
opvolgende jaar een gezantschap onder leiding van Pieter de Goyer en Jacob Keyzer
naar het keizerlijk hof in Peking te sturen in de hoop een handelstractaat met de nieu-
we machthebbers te kunnen afsluiten. De hooggespannen verwachtingen werden ech-
ter de bodem ingeslagen: de Shun-chih keizer (1644-1661) vaardigde een edict uit
krachtens hetwelk de Hollanders het privilege verwierven om eenmaal in de acht jaar
tribuut te mogen brengen.

Ook kreeg het koloniaal bewind te maken met natuurrampen als langdurige
droogtes en sprinkhaanplagen die de landbouw keer op keer slagen toebrachten, n
met uitbarstingen van epidemische ziekten met name in het uiterste noorden en in de
tropische zuidelijke streken van het eiland. Vooral predikanten, soldaten, zieken-
troosters en schoolmeesters die in de dorpen op het platteland gestationeerd waren,
werden hier het slachtoffer van.

Problemen die rechtstreeks het gevolg waren van kortzichtigheid bij het kolo-
niaal bestuur en van de slechte verhoudingen binnen het bestuursapparaat lieten zich
evenzeer gelden. Naar aanleiding van de slepende conflicten over bestuurlijke verant-
woordelijkheden tussen enerzijds de predikanten - zij waren bij allerlei bestuurstaken
zoals het innen van belastingen en lokale rechtspraak betrokken geraakt - en ander-
zijds de Gouverneur en de Raad van Tayouan besloot de Hoge Regering van Batavia
de opperkoopman Willem Verstegen naar Formosa te sturen. Verstegen kreeg de op-
dracht advies uit te brengen en tevens te bemiddelen tussen de kibbelende partijen.
De reis van commissaris Verstegen leidde niet tot de gewenste resultaten, want de
Raad van Formosa bleef als gevolg van de persoonlijke twisten in twee kampen ver-
deeld. Wel werden de predikanten van hun bestuurlijke taken ontheven en vervangen
door zogenaamde politijcken’, die het innen van de pacht en de lokale rechtspraak op
zich namen.

In 1652 kreeg gouverneur Nicolaas Verburg plotseling te maken met een op-
stand van de Chinese landarbeiders op het eiland. Zij waren, aangemoedigd door het
koloniaal bestuur, tijdens de jaren veertig in grote getale naar Taiwan overgestoken.
Helaas is het dagregister dat deze gebeurtenissen ongetwijfeld gedetailleerd beschre-
ven heeft verloren gegaan, maar aan de hand van een uitgebreide verslag in de Gene-
rale Missiven kan worden vastgesteld dat de rebellie vooral een reactie van de landar-
beiders was op nieuw ingevoerde heffingen. Saillant detail daarbij is dat de Hoge Re-
gering in Batavia enkele maanden eerder door de uit China gearriveerde pater Marti-
nus Martini gewaarschuwd was, dat er op Formosa iets onder de Chinese migranten

IX
