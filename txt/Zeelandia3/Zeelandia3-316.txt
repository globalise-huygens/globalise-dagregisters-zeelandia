positie. Batavia oordeelde dat Chinezen, die op het eiland meer vrijheden genoten dan zij
in eigen land gewend waren teveel ambities gingen koesteren. Het was daarom van groot
belang, dat de VOC voldoende gezag over de immigranten bleef uitoefenen, des te meer
omdat het voor de hand lag, dat zolang China geplaagd zou worden door hongersnoden,
vluchtelingen in groten getale naar Formosa bleven uitwijken. Een andere wijze les die uit
het verloop van de opstand werd getrokken, was het belang van het onderhouden van goe-
de relaties met de inheemse bevolking. Het gevaar bestond dat hier in de praktijk weinig
van terecht kwarn, zoals het recente voorbeeld van wangedrag dat twee tolken in Pinno-
rouan hadden bedreven, uitwees. Gouverneur en raden dienden er voortaan streng op toe
te zien dat lokale VOC-vertegenwoordigers nergens de kans kregen zich ten opzichte van
hun Formosaanse onderdanen te misdragen.

In Provintia was men begonnen met de bouw van een versterking waarvan de kosten
op 20.000 gulden werden begroot. De benodigde financin dacht men bijeen te brengen
door ook voor Chinese vrouwen, die voorheen van dergelijke heffingen waren vrijgesteld,
de betaling van hoofdgeld in te voeren. In oktober 1652 telde het Formosaanse garnizoen
985 militairen. Op kasteel Zeelandia dienden 427 personen, op de redoute Utrecht 35, een
zelfde aantal bevond zich op Zeeburch en 21 waren gestationeerd in het wachthuis Vlissin-
gen. Van de overige militairen, die verspreid over het eiland te werk werden gesteld, deden
36 personen in de dorpen dienst als schoolmeester:

De rebellie van de Chinezen in september van dat jaar had veel schade aangericht.
Landbouwgewassen op de akkers waren vernield, grote voorraden rijst en suiker, die, zoals
gebruikelijk bewaard werden in de woningen van de Chinezen, waren verloren gegaan. Op
enige stenen huizen na was geheel Provintia door brand verwoest. Daar kwam nog bij dat
de cabessa's voorlopig niet in staat waren de leningen die zij ter ondersteuning van de Chi-
nese landbouwers met de VOC waren aangegaan, volgens afspraak in natura in de vorm
van suiker terug te betalen. Van de 40.000 realen die hen op krediet waren verstrekt, had-
den zij nog niet eens de helft uitgekeerd.

De Formosaanse handel leverde opnieuw teleurstellende resultaten op. Ook kwa-
men de hoge verwachtingen die de Chinese boeren omtrent de suikeroogst hadden gekoes-
terd niet uit; want de opbrengst bedroeg slechts 8000 picol. Wellicht zou het volgende jaar
gunstiger perspectieven bieden, want volgens de landmeter te Saccam, stond het suikerriet
er voor de volgende oogst bijzonder goed bij. Het op 4 mei 1652 uitgevaardigde plakkaat
op de muntvoet was in het geheel niet effectief. Naar aanleiding van die monetaire maat-
regel had men op Tayouan de gangbare munt, samen met enige andere valuta uit de circu-
latie genomen. Dit had de VOC een verlies van rond de 13.000 realen bezorgd. Een ander
schadelijk gevolg van het plakkaat was, dat Chinezen kans zagen munten in groten getale
naar het vasteland uit te voeren. Daar bracht de gedevalueerde munt nog de oude waarde
op, die veel hoger lag dan de waarde waarvoor hij op dat moment door de Compagnie
werd uitgegeven. Uitvaardiging van een nieuw plakkaat moest deze schadelijke uitvoer van
contanten tegengaan.

Duikers waren er opnieuw in geslaagd een hoeveelheid koper, ter waarde van 479 pi-
col, uit het wrak van het fluitschip Jonker naar boven te halen. Gouverneur Verburch
maakte nu definitief bekend dat hij in 1653 wenste te repatriren. Om de rechtspraak in de
dorpen beter te laten functioneren, benoemde men ten overstaan van twee vertegenwoor-
digers uit de Formosaanse Raad van Justitie, een landdrost en een raadslid, die in Provin-
tia, zitting zouden gaan nemen.

Van der Chijs, ed, Nederlandsch Indisch Plakaatboek 1602-1811, IL, 175.

294
