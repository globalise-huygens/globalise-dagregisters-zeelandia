daar niet langer moerbijbomen geplant hoefden te worden, konden die prijsverhoging
compenseren. Chinese pachtboeren klaagden over hardhandig optreden van VOC-solda-
ten bij het innen van belastinggelden en de bijbehorende uitdeling van hoofdgeld-briefjes.
De raad beloofde in het vervolg beter toezicht te zullen houden om dergelijke ongeregeld-
heden te voorkomen. Volgens gouverneur Verburch was een goede verstandhouding tussen
de VOC en de Chinese immigranten op het eiland van vitaal belang. Hij zag in de Chinezen
bovendien: de eenichste bijen. die op Formosa honigh geven, ende d'Edele Compag-
nie in desen tijdt sonder die natie alhier niet wel soude connen bestaen.

De toeloop van Chinezen naar het eiland was naar verhouding iets afgenomen. In
november 1650 stonden 11.339 Chinese inwoners geregistreerd, onder wie 838 vrouwen.
De Formosaanse oogst had de afgelopen periode ernstig te lijden gehad van droogte. In-
middels was bekend gemaakt dat op Deshima partikuliere handelsactiviteiten: buyten
d'limiten van redelijck wijder gaan, aan het licht waren gekomen. Voortaan zou op de
overslagplaatsen Tayouan en Siam verscherpte controle plaatsvinden bij het uitladen van
schepen die Tonkin en Japan als eindbestemming hadden.

Missive gouverneur N. Verburch aan gouverneur-generaal C. van der Lijn, Tayouan,
18 november 1649. VOC 1172, 466-491.

Op het kantoor Tayouan bedroeg de netto winst over het boekjaar 1648-1649, 467.000
realen. De gouverneur van Formosa berichtte dat de zijdeteelt sterk was teruggelopen. Hij
raadde de Hoge Regering aan om snel een definitief besluit te nemen over de voortzetting
hiervan. In Batavia dacht men dat de omstandigheden voor de kweek van zijderupsen op
het eiland niet ongunstig waren maar dat de zijdeteelt gesaboteerd werd door Chinese ca-
bessa's, die een te grote deskundigheid van de VOC op dit gebied vreesden.

Nu de ergste hongersnoden in China voorbij waren, verlieten sommige Chinese
vluchtelingen Formosa weer om naar hun oude woonplaatsen op het vasteland terug te ke-
ren. In het najaar van 1649 stonden twaalfduizend Chinezen als hoofdgeldbetalers ge-
boekt, terwijl in maart 1648 nog ruim veertienduizend personen geregistreerd stonden. Het
garnizoen telde 984 militairen. Als reactie op de dalende prijzen van rijst en andere voe-
dingsgewassen op de Chinese markt, legden de landbouwers op het eiland zich steeds meer
toe op het verbouwen van suiker. De Compagnie kon 46.000 realen innen aan de tienden
geheven op de opbrengsten van landbouwgronden rond de dorpen. Verburch constateerde
bezorgd dat de inheemse bevolking veelvuldig door de Chinese pachters werd uitgezogen.
De Chinezen maakten gebruik van hun monopolie op de import van overzeese goederen
en stoorden zich in het geheel niet aan vastgestelde prijzen. Inheemse Formosanen telden
daarvoor buitensporige bedragen neer, terwijl ze zelf machteloos moesten toezien dat het
door hen aangeboden hertevlees en de hertehuiden slechts tegen gewone prijzen te verhan-
delen waren. Verburch waarschuwde dat, indien de VOC niet snel tegen deze wantoestan-
den zou optreden, dit onlusten onder de inheemse bevolking zou veroorzaken.

Opnieuw bezweken dit jaar weer velen van de in de zuidelijke dorpen gestationeerde
VOC-personen aan de landziekte. Toch nam de Raad het besluit om die gebieden niet te
ontruimen. De zendingsactiviteiten verliepen voorspoedig. Predikant Simon van Breen
nam bij zijn vertrek naar Patria enige exemplaren van religieuze teksten mee, die hij zowel
in het Nederlands als in het Formosaans vertaald had. Zijn opdracht was om deze stukken
in de Republiek te laten drukken, zodat ze in de toekomst als leermiddel bij het christelijk
onderwijs op het eiland te gebruiken waren.

3 VOC 1172, 472,

97
