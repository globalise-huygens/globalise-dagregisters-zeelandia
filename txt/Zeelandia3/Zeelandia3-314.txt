mie uit van n cangan per vijandelijk hoofd. Stormachtig weer bemoeilijkte herhaaldelijk
de proviandering van Quelang en Tamsuy. Het opperhoofd van Tamsuy, koopman Simon
Keerdekoe, rapporteerde dat in het dorp Pinnorouan, gelegen aan de Tamsuy-rivier, de
Nederlandse tolken Claas Jansz Ravensteyn en Roeloff Laersche op gruwelijke wijze waren
vermoord, terwijl zij daar een onderzoek deden naar een geval van brandstichting. De door
Keerdekoe verzamelde inlichtingen naar de motieven voor deze moord wezen uit dat de
twee tolken zich in Pinnorouan vermoedelijk ernstig hadden misdragen. Laersche zou de
dorpsbewoners door onrechtmatige vordering van rijst, vlees, kralen en huiden, veel over-
last hebben bezorgd. Bovendien deden er geruchten de ronde dat hij sexuele omgang zou
hebben gehad met zowel gehuwde als ongehuwde vrouwen. Zijn metgezel Ravensteyn had
in een bui van dronkenschap n van de dorpsoudsten gegijzeld en voor hem een losgeld
proberen af te dwingen in de vorm van goederen ter waarde van 125 realen. De Raad van
Tayouan kon de woede van de inwoners van Pinnorouan enigszins rechtvaardigen. Zulke
moeilijkheden, veroorzaakt door Compagniespersoneel van lage rang dat niet wist om te
gaan met het hun toevertrouwde gezag, hadden zich eerder voorgedaan. Desondanks kreeg
Simon Keerdekoe de opdracht een expeditie naar het betreffende dorp uit te rusten om de
daders van de moord op te sporen en te straffen. De vergeldingsaktie werd echter door de
inwoners van Pinnorouan beantwoord met felle tegenstand en kostte aan twee compag-
niessoldaten het leven. Aan Formosaanse zijde raakten naar schatting dertig personen ge-
wond.

Uit dezelfde missive van Verburch, de dato 30 oktober 1652, vernam de Hoge Rege-
ring het schrikbarende nieuws dat zich op het eiland een revolte onder de Chinese boeren
had voorgedaan. De gouverneur rapporteerde, dat in de middag van 7 september 1652 ze-
ven cabessas zich uit eigen beweging op het kasteel hadden aangemeld. Zij waarschuwden
de gouverneur dat n van hen, cabessa Kuo Huai-i (alias Gouqua Fay-it of Fayet) uit Sac-
cam in de Amsterdam polder, met aanhangers een opstand beraamde. De samenzweerders
waren van plan om deze komende nacht hun plan ten uitvoer te brengen. Verburch rea-
geerde onthutst, omdat hij nooit enige vijandigheid bij Chinese immigranten had be-
speurd. Direct gaf hij opdracht alles voor de eventuele verdediging van kasteel Zeelandia in
gereedheid te brengen. Tegelijkertijd werd bericht gezonden naar de substituut baljuw van
Saccam en de nabij de versterking Provintia gelegerde manschappen. Meteen nadat zij het
nieuws vernomen hadden, vertrokken zij te paard naar de Amsterdam polder. Daar troffen
ze al groepen Chinese boeren aan die zich bewapenden voor de strijd. Boodschappers uit
Saccam arriveerden omstreeks middernacht op het kasteel om middels hun eigen waarne-
mingen de geruchten over de op handen zijnde Chinese opstand te bevestigen. Gedurende
de daaropvolgende nachtelijke uren zochten veel stadsbewoners van Tayouan met hun be-
zittingen een veilige toevlucht binnen de muren van het kasteel.

Op 8 september 1652, bij het aanbreken van de dag, trokken de Chinese rebellen on-
der het roepen van krijgsleuzen als Slae doodt, slae doodt de hollandse honden, op naar
Provintia. De meeste Europeanen hadden zich al in de grote paardestal van de Compag-
nie te Saccam in veiligheid weten te brengen. Acht personen en een onbekend aantal Azia-
ten in VOC-dienst, waaronder een vrouw, die niet op tijd haddden weten te vluchten, wer-
den door de opstandelingen gedood. Vervolgens belegerden de Chinezen de stal, waarin
zich 26 mannen, vrouwen en kinderen hadden verschanst. Intussen begaven 150 muske-
tiers, onder commando van luitenant Hans Pieter Tschiffelij, zich vanuit Zeelandia naar

VOC 1194, 123.

292
