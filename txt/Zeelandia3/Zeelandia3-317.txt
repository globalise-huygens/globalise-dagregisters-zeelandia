Generale Missiven 1639-1655, Reniers, Maetsuycker, Hartzinck, Cunaeus, Caesar,
Steur, VII, Batavia, 24 december 1652, 605-613.

Gedurende de eerste maanden van het jaar 1653 begonnen Chinese kooplieden weer goud
te exporteren naar Tayouan. De schaarste aan Japans schuitzilver, het belangrijkste ruil-
middel, bemoeilijkte het VOC-personeel echter om goud aan te kopen. Met uitzondering
van de verkoop van peper, waarnaar enige vraag bleek te bestaan, vertoonde de Formo-
saanse handel nog geen duidelijke tekenen van herstel.

Bij het afhandelen van de opstand van de Chinese boeren lieten de gezaghebbers op
kasteel Zeelandia nog twee leiders executeren. Achteraf bleek dat de inheemse Formosa-
nen ongeveer 2600 rebellen in de strijd hadden weten te doden. De Compagnie beloonde
hen voor de betoonde moed en trouw met geschenken in de vorm van textiel zoals cangans
en niquanias. Om de overwinning te vieren kondigde men bovendien voor ieder dorp een
vrolijke dag aan.

De gezamelijke inwoners van het dorp Pinnorouan, die collectief de schuld droegen van de
moord op de aldaar gestationeerde tolken Laersche en Ravensteyn, ontvingen alsnog een
milde straf, welke bestond uit een verbod op de aanvoer van zout.

Nu dominee Gilbertus Happart was gerepatrieerd en dominee Willem Braeckel was
overleden, bleven nog maar drie predikanten op het eiland achter. Volgens gouverneur Ver-
burch was het verschil van mening dat gerezen was tussen de predikanten en de politieke
vertegenwoordigers, in een impasse terecht gekomen. De onoverkomelijke problemen, als-
mede zijn eigen betrokkenheid bij dit conflict, hadden Verburch doen besluiten zijn ontslag
aan te vragen. Hij beloofde zich te Batavia persoonlijk te verantwoorden bij de Hoge Rege-
ring. Gouverneur-generaal en raden keurden zijn aftreden niet direct goed. Liever hadden
zij gezien dat Verburch op zijn post gebleven was en de onenigheden zelf, met behulp van de
Raad van Justitie, had weten bij te leggen. Het was duidelijk geworden dat schepen onder-
weg, op de zeeroute tussen Formosa en Japan, voortdurend gecontroleerd dienden te wor-
den op illegale particuliere handelsgoederen. Omdat dit vaarwater het grootste gedeelte
van het jaar door stormen werd geteisterd, zou dit geen eenvoudig uit te voeren opdracht
zijn.

Generale Missiven 1639-1655, Reniers, Maetsuycker, Hartzinck, Cunaeus, Caesar,
Steur, VIII, Batavia, 31 januari 1653, 649-650; 664.

Met de aankomst van een galjoot uit Formosa in maart 1653 en van het schip de Bruynvis
op 12 mei 1653, vernam de Hoge Regering te Batavia dat de Formosaanse handel zich nog
niet hersteld had. De suikeroogst voor dit seizoen zou uiteindelijk ook niet meer dan 1000
picol opleveren. Zeelandia vreesde niet langer voor een eventuele landing van een invasie-
vloot van Cheng Ch'eng-kung. Het nieuwe opperhoofd te Tamsuy, was in achttien dagen
over land naar zijn standplaats getrokken. Volgens her was het garnizoen daar te zwak om
naar behoren op te kunnen treden tegen de aanstichters van een opstand te Pinnorouan.â€™

Cornelis Caesar werd tot opvolger van de afgetreden gouverneur Verburch aangewe-
zen. Zijn inauguratie vond plaats op 18 juli 1653 in het kasteel Zeelandia.

In 1653 zeilden zes koopvaarders naar Tayouan met een gezamenlijk cargasoen van
f 388.638.13.10. Op 31 juli 1653 veroorzaakte een zware storm averij aan enige schepen
die op de rede van Tayouan voor anker lagen. De diepte van het vaarwater dat toegang gaf

Missive N. Verburch aan C. Reniers, Tayouan, 15 november 1652. VOC 1194, 153-154.
10 Missive C. Caesar aan J. Maetsuycker, Tayouan, 24 oktober 1653. VOC 1197, 782.

295
