Aanvullende informatie
voor de periode 2 november 1648 tot 10 maart 1650.

In december 1648 verschenen twee schepen vanuit Tayouan op de rede van Batavia. De
fluit Juffer arriveerde op 5 december met een lading die onder meer bestond uit 1421 kis-
ten poedersuiker. Op 21 december bracht het fluitschip Os eveneens een partij poeder-
suiker en verschillende andere koopmanschappen mee, met een totale waarde van
f28.681.18.15.-.

uDagregister Batavian 1647-1648, 171, 188.

Hoewel de burgeroorlog op het Chinese vasteland nog niet ten einde liep, bleken de han-
delswegen naar de zuidelijke havens Chincheo, Anhay, Amoy en Quemoy van waaruit
Chinese kooplieden met Formosa handelden, weer enigszins begaanbaar. Geruchten de-
den de ronde, dat daar nog veel geweld voorkwam. Zo zouden de Mandsjoe-troepen de be-
woners van drie in het binnenland gelegen steden hebben afgeslacht en hun huizen hebben
geplunderd. Het land werd aanhoudend door hongersnoden geteisterd omdat de land-
bouw grotendeels stil lag. Gedurende het jaar 1648 vonden opnieuw talloze Chinezen,
waaronder vijfhonderd vrouwen en duizend kinderen, een toevluchtsoord op Formosa. De
Chinese gemeenschap op het eiland telde dat jaar ruim twintigduizend weerbare mannen.
uGenerale Missiven 1639-1655, Van der Lijn, Caron, Reniers, Van Dutecom, Dem-
mer, VIII, Batavia, 18 januari 1649, 354, 355.

De VOC-vestigingen op Deshima en op Formosa boekten forse winsten. Deze financile
overschotten werden in de vorm van zilver naar de kantoren in Tonkin en Siam gestuurd
om daar voor de aankoop van handelsgoederen te worden aangewend. In totaal ver-
scheepte men honderdvijftig kisten zilver naar Tonkin en twaalf stuks naar Siam.

Gouverneur en raden van Formosa besloten tot een geringe verhoging van de suiker-
prijs, in de hoop dat dit gebaar de Chinese boeren zou aanzetten tot aanplant van suiker-
riet. De boeren hadden zich de afgelopen tijd vooral op het verbouwen van rijst en andere
voedingsgewassen toegelegd omdat nijpende voedseltekorten op het vasteland de prijzen
van levensmiddelen tot grote hoogten hadden doen stijgen. De Compagnie zag ook wel
mogelijkheden voor een speciaal voor de Japanse markt bestemde suikerproductie. Nu Ja-
pan sinds lange tijd van iedere aanvoer uit China verstoken was gebleven, kon de Compag-
nie wellicht goed aan de export van Formosaanse suiker naar dat land verdienen. Het per-
soneel van kasteel Zeelandia kampte zelf met grote tekorten aan allerlei elementaire beno-
digdheden zoals teer, touw, werpankers etc. Omdat het dienstverband van ruim tweehon-
derd op het eiland gelegerde militairen binnenkort zou aflopen, bepleitte president Pieter
Anthonisz Overtwater een tijdige aanvulling van het garnizoen.

De Raad van Tamsuy berichtte dat de noordelijke Cabalanders op dâ€™Hollanders
verstoort waren. Directe aanleiding daartoe zou de op bevel van kapitein Thomas Pedel
uitgevoerde bestraffing van een misdadiger zijn geweest. De overige berichten uit het noor-
den waren van positieve aard. Zo hadden dorpsoudsten van maar liefst elf van de twaalf
Coelandse dorpen verdragen met de Compagnie gesloten. Ook in het gebied van Tarra-
boan, gelegen aan de oostzijde van het eiland, was nog slechts n opstandig dorp overge-
bleven. Onderkoopman Anthony Plockhoy zou daar binnenkort op een vredesmissie

1 Zie: VOC 1172, 448.

95
