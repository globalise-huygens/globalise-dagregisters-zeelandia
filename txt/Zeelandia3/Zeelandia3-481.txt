houden. Zo hadden inwoners van Pocael zonder enige schroom aan koopman Thomas
van Yperen te kennen gegeven, dat zij van plan waren om als struikrovers te gaan opereren.

De versterkingen van Tamsuy en Quelang werden hersteld. Het garnizoen van die plaatsen
bleef op de vereiste sterkte van 140 man gehandhaafd. De koopman van Tamsuy verzond
een kleine partij goud naar Tayouan, die een waarde van 15 realen vertegenwoordigde. Dit
zeldzame Formosaanse goud had men in ruil voor ijzer van de inwoners van Terraboan
weten in te kopen. De VOC-kooplieden beseften heel goed, dat deze wijze van handeldrij-
ven de Compagnie nog wel eens duur kon komen te staan, want de Formosanen gebruik-
ten dit ijzer om er wapens van te smeden. Het rapport van Verburch waarin hij de gebeurte-
nissen beschreef, zoals die tijdens zijn gouverneurschap te Tayouan hadden plaatsgevon-
den, werd naar de bewindhebbers in Patria gezonden.

Generale Missiven 1639-1655, Maetsuycker, Hulft, Hartzinck, Cunaeus, Verburch,
Steur, Van der Beecken, IV, Batavia, 26 januari 1655, 786, 787.

Vanwege het stormachtige weer in de eerste maanden van 1655, was het enige tijd onmo-
gelijk geweest de oversteek vanuit China naar Tayouan te maken. Direct gevolg was, dat er
geen Chinees goud meer was aangevoerd. Volgens geruchten die in China de ronde deden,
waren de Mandsjoe-legers erop uit om de vijandelijkheden tegen Cheng Ch'eng-kung weer
te hervatten en de macht die hij uitoefende in de Chinese kustprovincies terug te dringen.
Op Formosa hoopte men weer op een redelijke suikeroogst. In het zuiden waren opnieuw
opstandige Formosanen actief als rovers en moordenaars. In de raad was het besluit geno-
men om een expeditiermacht van honderd militairen en twintig matrozen onder comman-
do van landdrost Frederik Schedel en kapitein Thomas Pedel daar naartoe te sturen.
xGenerale Missiven 1639-1655, Maetsuycker, Hulft, Hartzinck, Cunaeus, Verburch,
Steur, Van der Beecken, VI, Batavia, 1 april 1655, 824.

1 Zie: Cort vertooch ende relaas betreffende den stant ende gelegenheyt des eylants Formosa,
(.), door Nicolaas Verburch. Batavia, 10 maart 1654. VOC 1206, 220-261.

459
