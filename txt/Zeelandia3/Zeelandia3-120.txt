De Hoge Regering te Batavia stemde niet in met het door de Heren XVII geopperde
idee om een handelsmissie naar het Mansdjoe-hof in Peking te sturen. Batavia meende dat
de nieuwe Chinese machthebbers er niet op uit waren om vanuit een permanente machts-
basis een sterk centraal gezag te vestigen. Na het land op grote schaal geplunderd te hebben,
zouden de Mandsjoe's zich wel weer naar hun stamland in het noorden terugtrekken, zo
luidde hun verwachting. Een andere reden om geen officieel gezantschap naar China te
zenden was dat de zuidelijke havensteden nog in de handen van de Ming-loyalisten ver-
keerden. Cheng Ch'eng-kung ervoer iedere vorm van communicatie tussen de VOC en het
Mandsjoe-hof, als een directe bedreiging. Gouverneur-generaal en raden oordeelden dat
handelsbetrekkingen tussen de Compagnie en China daarom beter buiten de officile di-
plomatieke betrekkingen om gerealiseerd dienende worden. Een dergelijke politiek zou het
minst schadelijk voor de handel zijn en niets afdoen aan de Chinese vraag naar het door de
Compagnie aangevoerde Japanse zilver.
wGenerale Missiven 1639-1655, Van der Lijn, Caron, Reniers, Demmer, Barendsz,
X, Batavia 31 december 1649, 391-395.

98
