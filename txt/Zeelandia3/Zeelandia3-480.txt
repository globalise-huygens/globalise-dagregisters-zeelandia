Aanvullende informatie
voor de periode 18 november 1654 tot 27 februari 1655

In een op 2 december 1654 in het kasteel Zeelandia geschreven missive meldde gouver-
neur Cornelis Caesar dat er sinds half november 1654 niet veel bijzonderheden vielen te
melden. Wel kon hij getuigen hoe ijverig het personeel zich met het laden van de in de tus-
sentijd gearriveerde schepen had beziggehouden. Hij beloofde erop toe te zien dat dit werk
zo snel mogelijk kon worden afgehandeld, zodat de fluit de Coningh van Polen nog voor
het vertrek van de retourvloot een goede partij suiker in Batavia kon afleveren. Naast sui-
ker zou de lading van de fluit voornamelijk bestaan uit goud, zilver, tarwe en enige handels-
goederen die voor de VOC-vestiging in Tonkin waren bestemd en een gezamenlijke waarde
van ongeveer 194.409.13.5 gulden vertegenwoordigden.

Vanaf november hadden maar weinig Chinese jonken Tayouan aangedaan, zodat
de kooplieden nauwelijks goud hadden kunnen inkopen. Toch adviseerden zij om de fluit
de Valck, die eveneens bijna gereed was om naar Batavia te zeilen, nog een dag of tien vast
te houden, want zij achtten de kans groot dat er alsnog wat goud viel te bemachtigen.

Op 29 december was de galjoot de Swarte Vos, na een langdurig oponthoud in Pe-
houw, eindelijk geland op de rede van Tayouan. Deze galjoot zou eveneens spoedig naar
Batavia afreizen en de laatste Formosaanse brieven en papieren van dat jaar meebrengen.
Nu de loodsboot en de galjoot Ilha Formosa beide wegens averij uit de vaart waren geno-
men, kampte het zeevarend personeel van Zeelandia op dat moment met een gebrek aan
kleine vaartuigen en lichters.

Missive gouverneur C. Caesar en raadsleden aan gouverneur-generaal J. Maetsuycker,
Tayouan, 2 december 1654. VOC 1206, 214-219.

De forten te Quelang en Tamsuy waren, respectievelijk op 20 april en op 4 december 1654,
bevoorraad met goederen ter waarde van f 38.484.18.10. De Compagniesjonk Zeelandia,
die op 4 oktober voor de tweede maal was uitgevaren om in Tamsuy een partij steenkolen
op te halen, was door harde noordenwind naar de Chinese kust afgedreven. Daar had de
bemanning zich genoodzaakt gezien om Quemoy aan te doen. De schipper, de boekhouder
en de barbier die aan land waren gegaan, werden door de Chinese autoriteiten opgebracht.
De overige opvarenden, onder wie de stuurman wisten te ontkomen door bijtijds het anker
te lichten. Zo voorkwamen zij dat jonk en lading door de Chinezen werden gekonfiskeerd.
Onder commando van de stuurman, gelukte het hen heelhuids naar Tayouan terug te ke-
ren. De schipper en zijn gezelschap die in Chinese gevangenschap achterbleven, werden
spoedig daarop in vrijheid gesteld. Zij arriveerden in november met een Chinese jonk te
Zeelandia. Op het kasteel brachten zij verslag uit hoe zij voor mandarijn Cheng Ch'eng-
kung hadden moeten verschijnen, die te Quemoy als gouverneur optrad. Nadat zij zich
hadden weten te identificeren, had hij hen zonder meer toestemming gegeven Quemoy te
verlaten en naar Tayouan terug te varen.

De opstandige bevolking van Cabolang bedreigde vele met de Compagnie bevriende dor-
pen uit de omgeving. De gedupeerden hadden de bestuurders van kasteel Zeelandia al her-
haaldelijk laten weten, dat als de VOC niet in staat zou zijn om hen afdoende tegen dit Ca-
bolangse geweld te beschermen, zij geen andere mogelijkheid meer zagen dan zich aan Ca-
bolang te onderwerpen. De Raad van Zeelandia vreesde dat deze afvalligheid niet langer te
voorkomen was, want het gouvernement beschikte op dat moment niet over voldoende fi-
nancin om een expeditie te organiseren naar die afgelegen bergstreken. Bovendien kostte
het al moeite genoeg de ten zuiden van Tamsuy gelegen dorpen enigzins onder controle te

458
