broeide. Een brief van deze strekking werd in kasteel Zeelandia ontvangen op de dag
dat de opstand uitbrak. In een diepgaand artikel over de oorzaken van en de directe
aanleiding tot deze Chinese opstand heeft de sinoloog Jan Huber de geruchten dat de
oproer door Coxinga zou zijn aangewakkerd naar het rijk der fabelen verwezen.' Een
belangrijke les werd door het koloniaal bewind uit de gebeurtenissen getrokken: de
opstand kon snel en effectief - zij het op zeer bloedige wijze - de kop worden inge-
drukt, dankzij de loyale hulp van Formosaanse bondgenoten. Het aantal gedode Chi-
nese rebellen werd op drie- tot vierduizend man geschat.

De vriendschapsbanden met de inheemse bewoners werden ieder jaar bevestigd
tijdens de landdagen die eind maart afzonderlijk voor de respectievelijk 52, 53 en 34
dorpen van de zuydt-, noordt-, en oostkandt’ van het eiland werden gehouden. Tij-
dens deze bijeenkomsten kon het bestuur de Formosaanse bevolking op de hoogte
stellen van nieuwe bestuursmaatregelen en zich tevens vergewissen van eventuele
grieven onderling of ten opzichte van het koloniaal bestuur. Naar aanleiding der
schrobberijen’ van de Chinese belastingpachters bood het koloniaal bestuur de For-
mosaanse dorpelingen de gelegenheid om eventueel hertevellen rechtstreeks op het
kasteel te komen leveren met uitschakeling van de Chinese inkoper in het eigen dorp.
De betrekkingen met de inheemse inwoners verliepen overigens niet altijd even glad.
Vooral rondom de ziekentroosters en schoolmeesters in de inheemse dorpen deden
zich vele problemen voor. Grosso modo bleven de landszaken echter in de hier be-
schreven periode rustig, alleen de berggasten in het Zuiden stelden somtijds de pij-
pen’ Ook zij werden niet al te streng gestraft om met al te praecisen justitie geen
meerder verwarringh te veroorsaecken’, temeer daar het vaak onderlinge ruzies betrof
waar de Compagnie buiten stond.

Gouverneur Nicolaas Verburg werd op eigen verzoek in 1653 eervol uit zijn
ambt ontheven en keerde terug naar Batavia, waar hij nog jarenlang tot zijn repatri-
ring in 1675 als Raad van Indi werkzaam bleef. Van belang is het reeds hier op te
merken dat de persoonlijke vetes die tussen hem en enkele leden van de Raad van
Tayouan ontstaan waren rond de predikanten-kwestie’ ook in later jaren voortduur-
den. Vooral de geheel verstoorde verstandhouding met de latere gouverneur van
Tayouan, Frederik Coyett, heeft de Formosaanse zaak geen goed gedaan.

Aanvankelijk leek ondanks enkele natuurrampen de toekomst van de kolonie er
nog rooskleurig uit te zien. In 1648 kampten de landbouwers met een langdurige
droogte, maar de suikerteelt leverde desondanks toch nog een opbrengst van 768.600
ponden op. Wel dreigden de Chinese landbouwers af en toe het werk in de suikercul-
ture stil te leggen als zij niet meer krediet kregen om de noodzakelijke investeringen te
kunnen blijven doen. Ook de zeevaart verliep weinig fortuinlijk. In de Generale Missi-
ve van 20 januari 1651 wordt vermeld dat in het taifoenseizoen maar liefst drie fluit-
schepen met man, muis en cargazoen waren vergaan in het stormachtige vaarwater
van de Chinese Zee - hetwelck van de handt Godes comende, met patintie verset
moe(s)t worden. Door het blijven van deze schepen waren in dat jaar nog slechts drie
in plaats van de gebruikelijke zes schepen beschikbaar voor verzending naar Coro-
mandel, Suratte en Perzi. Uit het in burgeroorlog verkerende Zuid-China werden
geen koopmanschappen van belang meer ontvangen, en de ontvangen witte Chinese

LJohannes Huber, Chinese Settlers against the Dutch East India Company: The rebellion led
by Kuo Huai-i on Taiwan in 1652’, in: E.B. Vermeer ed., Development and Decline of Fukien Pro-
vince in the 17th and 18th Centuries, Brill Publishers, Leiden (1990), pp. 267-296.
