bergdorpen Terroadychangh en Sodowangh na, van waaruit door krijgers regelmatig roof-
tochten naar dorpen in de laagvlakte werden ondernomen, was overal in het gebied de or-
de hersteld. Onderweg hadden de soldaten nog wel succes geboekt bij het overhalen van
bondgenoten uit de dorpen in het laagland om over te gaan tot wraakacties tegen hun vij-
anden en belagers uit de bergen. Bij wijze van aanmoediging loofde de VOC een beloning
uit van drie cangans per afgehouwen vijandelijk hoofd.

Predikant Danil Gravius meldde dat enige Chinezen en Mandsjoe-aanhangers te

Soulangh geruchten hadden verspreid dat op het vasteland een armada zou worden uitge-
rust om de VOC uit Tayouan te verdrijven en het gehele eiland in te nemen. Hoewel het
slechts loos alarm betrof, bleef het gouvernement van kasteel Zeelandia toch waakzaam
voor dergelijke berichten.
In februari 1651 werden in opdracht van de kerkeraad de scholen in het gebied benoorden
de Poncan-rivier en in het district Tackey geinspecteerd. Dit bracht de teleurstellende staat
van het onderwijs in deze buitengewesten aan het licht. Volgens gouverneur Verburch viel
meer te verwachten van het Christelijk onderwijs en zendingswerk in de nabij Zeelandia
gelegen dorpen Soulangh en Sinckan. Ter bevordering van het christelijk onderwijs op het
Formosaanse platteland selecteerde de Hoge Regering twintig personen uit de militie van
het kasteel Batavia om daar als schoolmeesters te gaan werken. De predikanten Jacobus
Vertrecht en Gilbertus Happart maakten tijdens de schoolinspectie aan de inwoners van
Tackays bekend dat zij collectief werden vrijgesproken van de moord op ziekentrooster
Elias Pietersz Twee hoofdverdachten hadden hun straf al ontvangen. Vertrecht en Hap-
part waarschuwden de dorpelingen wel, dat bij herhaling van een dergelijk voorval, VOC-
soldaten direct tien man zouden gijzelen, die net zolang in hechtenis gehouden zouden
worden tot het dorp een dader wist aan te wijzen.

Volgens de jaarlijkse routine had de verlenging plaatsgevonden van de Tayouanse
magistratuur en de colleges van weesmeesteren en huwelijkse zaken. Onder de inheemse
bevolking waren ernstige geschillen over het gebruik van de jachtgebieden ontstaan. Sou-
langh en Mattauw hadden inwoners van Sinckan en Tavocan te kennen gegeven dat zij niet
langer binnen hun jachtgebied op herten mochten jagen. De mensen die van de velden wa-
ren uitgesloten werden zo gedwongen te gaan jagen in het gebied rondom Saccam, dat hen
voor wat betreft hun levensonderhoud nooit van voldoende wild kon voorzien. Daar
kwam nog bij dat in deze streek steeds meer velden ten behoeve van de suikerteelt door
Chinese landbouwers in cultuur waren gebracht. Verburch zag in, dat de Compagnie deze
toestand niet zonder meer op zijn beloop kon laten. Omdat afwachten onvermijdelijk tot
ernstige onlusten onder de bevolking zou leiden, zag hij geen andere oplossing dan de ge-
dupeerden op Compagnieskosten wat te ondersteunen in hun levensonderhoud. Deze sub-
sidie kon vanuit de belastingen op graan, de verpachting van dorpen en de nieuwe heffing
op landerijen worden gefinancierd. Op het plaatsen van strikken in de velden rond Tirosen
en Mattauw kwam voortaan een verbod te staan. Dit stropen vond zo intensief plaats, dat
zonder dergelijke tegenmaatregelen het wild in die streken binnen de kortste keren zou zijn
uitgestorven. Het verpachten van de rechten om handel te drijven in de dorpen van dat ge-
bied werd gecontinueerd. Ondertussen diende de Compagnie er overal streng op toe te zien,
dat Chinese pachters nergens de kans kregen om inheemse dorpsbewoners uit te buiten.

De opbrengsten uit de Formosaanse handel waren al geruime tijd niet optimaal te
noemen. De Hoge Regering koesterde weinig hoop op verbetering, omdat de voornaamste
handelspartners van de VOC op Formosa, de Chinezen, de verwoestingen die de burger-

2 Zie VOC 1176, 970.
