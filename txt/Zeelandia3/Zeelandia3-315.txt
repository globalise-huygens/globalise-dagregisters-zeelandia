Provintia. Zij wisten, na een moeizame landing, de opstandelingen, die naar schatting
4000 man sterk waren, terug te drijven. Diezelfde dag verzocht Verburch de Formosaanse
bondgenoten uit Sinckan, Soulang, Mattauw, Tavocan, Baclowang en de zuidelijke dorpen
om assistentie. Tot zijn opluchting gaven ruim 600 krijgers aan die oproep gehoor. Zo kon
Tschiffelij op 9 september met behulp van de Formosaanse hulptroepen optrekken tegen
de Chinese rebellen. Daar hij het onverstandig achtte om het - op ongeveer 5 mijl van Pro-
vintia in een kloof gelegen - vijandelijk kamp aan te vallen, verschansten de militairen en
hun bondgenoten zich in de nabijheid daarvan. De volgende dag waagden de opstandelin-
gen, die numeriek in het voordeel waren, een uitval. Zij leden echter zware verliezen want
ruim vijfhonderd Chinezen kwamen in het gevecht om. Op 11 september gelukte het de
VOC-troepen met vier musketcharges de tegenstander daadwerkelijk op de vlucht te jagen.
Vervolgens kwamen de Formosaanse krijgers in actie. Zij joegen de vijand na en snelden
naar schatting tweeduizend Chinese koppen. De VOC-militairen aanvaardden twee dagen
later op 13 september de terugtocht naar Provintia. Op 19 september tenslotte, werden de
vijandelijkheden, die in totaal twaalf dagen hadden geduurd en aan drie- tot vierduizend
opstandelingen het leven hadden gekost, gestaakt. Onder de gesneuvelden bevond zich ook
Fayet, die onderweg op de vlucht door een Formosaan uit Saccam met een pijl was neerge-
schoten.

Zes gevangenen, onder wie drie andere leiders van de opstand: Sincko Swartbaert,
Lau-Eecko en T'Sieko, stierven op de pijnbank zonder dat ze bekentenissen hadden afge-
legd. Drie anderen verklaarden na marteling, dat een door Coxinga gestuurde Chinese
oorlogsvloot binnen onafzienbare tijd op Formosa zou landen om Tayouan en het gehele
eiland op de Compagnie te veroveren. Volgens hen had Fayet zijn volgelingen voorgehou-
den, dat zij van de inheemse Formosanen niets te vrezen hadden omdat zij geacht werden
aan Chinese zijde te staan. Hoewel de VOC-bestuurders deze afgedwongen bekentenissen
niet geheel vertrouwden, besloten zij uit voorzorg rekening te houden met de eventuele
komst van een invasie-vloot. Voor alle zekerheid gaf men het retourschip Delft, dat met een
kostbare lading aan boord in de baai van Pehoe voor anker lag, de opdracht om de Pesca-
dores te verlaten en naar Tayouan te zeilen.

De pater jezuiet Martinus Martini, op dat moment als passagier aan boord van het
VOC-schip Paerl op weg naar de Republiek, had de Hoge Regering te Batavia al eerder
over de gespannen situatie in de Chinese kustprovincies inlichtingen verstrekt. Zo had hij
verteld, dat de krijgsheer Cheng Ch'eng-kung (Coxinga) met zijn troepen steeds meer in het
nauw werd gedreven. In China deden al geruime tijd geruchten de ronde dat de mandarijn
en Ming-loyalist van plan was met een vloot naar Formosa over te steken. Gouverneur-
generaal en raden hechtten niet veel geloof aan zulke berichten. Volgens hen was Coxinga
terdege op de hoogte van de onneembaarheid van kasteel Zeelandia. Zelfs al zou de man-
darijn het gehele Formosaanse platteland veroveren, zo oordeelden zij, dan nog moest hij
een langdurige kostbare oorlog met de VOC aangaan om Zeelandia in te kunnen nemen.
De Hoge Regering concludeerde tenslotte dat de Chinese opstand op Formosa los gezien
moest worden van de ontwikkelingen op het vasteland. De rebellie zou vooral zijn voortge-
komen uit de frustratie die de Chinese immigranten voelden voor hun tamelijk nederige

5 VOC 1194, 125-126.

6 VOC 1194, 127.

Zie: Corte beschrijvinge van het Uytterste Asia, in zich begrijpende het groote ende seer ver-
maerde Coninckrijck China (.), door PJ. Martinus Martinius, in het kasteel te Batavia, 22 ja-
nuari 1655. VOC 1206, 271.

;

293
