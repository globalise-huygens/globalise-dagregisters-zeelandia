oosten van de Quataongh dorpen gelegen Povaly, de koppen hadden gesneld van vijf vrou-
wen uit Cackarra. Drie van deze moordenaars waren inmiddels terechtgesteld. Politiek ver-
tegenwoordiger Johannes Olario vertrok in mei 1653, vergezeld van 25 militairen en enige
Formosanen, voor een strafexpeditie naar Vangorit. De geplande aanval liep echter uit op
een fiasco, omdat de rebellen van te voren waren gewaarschuwd en ondertussen kans had-
den gezien op de toegangswegen naar het dorp voet- en scheenangels aan te brengen. Gou-
verneur Caesar meende dat de VOC het beter niet bij deze mislukte actie kon laten, omdat
zonder nader ingrijpen het rele gevaar bestond, dat het gehele zuidelijke Formosaanse
bergland van het Compagniesgezag zou worden afgesneden. Hij adviseerde de Hoge Rege-
ring, dat in geval besloten werd een krijgsmacht naar die gebieden te zenden, dit het beste
kon gebeuren in december of januari, de maanden waarin de weersomstandigheden opti-
maal waren.

De gouverneur meende dat de VOC te allen tijde goede betrekkingen met haar For-
mosaanse bondgenoten diende te onderhouden. Zo mocht hen nooit een aanleiding wor-
den gegeven om met de Chinezen samen te spannen tegen het Compagniesgezag. De poli-
tieke vertegenwoordigers kregen uitdrukkelijke orders er streng op toe te zien dat de oner-
varen, vaak uit de lage rangen van de militie afkomstige schoolmeesters en tolken zich
overal correct gedroegen ten opzichte van de inheemse bevolking.

De suikeroogst zou volgens verwachting het volgende jaar 13.500 picol opbrengen.
Chinese boeren hadden wederom het areaal aan landbouwgronden weten uit te breiden.
Daarvan besteden zij 1334 morgen land voor de verbouw van suikerriet en 3731 mor-
gen voor de aanplant van rijst. In de Putmanspolder, waar zich de meest vruchtbare akkers
van heel Formosa bevonden, had de Compagnie een nieuwe weg laten aanleggen, die zo-
wel in het droge seizoen als in de regentijd voor karren begaanbaar was. Albert Hoogland
werd, niettegenstaande het verzoek dat hij had ingediend om te mogen repatriren, be-
noemd tot landdrost. Hij was de eerste persoon die dit ambt op Formosa zou gaan bekle-
den. Zijn instructie hield ondermeer in, dat hij, eens per week een vergadering diende te be-
leggen waarin twee schepenen en twee Chinese cabessas zitting zouden nemen.

In 1653 heerste er ten gevolge van sprinkhanenplagen hongersnood over het gehele
eiland, waar bovendien overal mensen stierven aan ziekten als mazelen en hete koortsen.
De gebouwen van de Compagnie moesten op veel plaatsen dringend worden gerestau-
reerd. Te Saccam waren arbeiders gestart met de werkzaamheden voor de bouw van een
nieuwe versterking, fort Provintia. Deze vesting zou in de toekomst plaats kunnen bieden
aan een garnizoen van veertig tot vijftig militairen. Batavia kon slechts de helft van het ge-
vraagde aantal van vijfhonderd soldaten beschikbaar stellen voor de dienst op Formosa.
Daarmee kwam de totale militaire bezetting op het eiland te staan op 910 personen, met
inbegrip van 35 provisionele schoolmeesters.

Ondanks het verbod op de uitvoer van zilvergeld uit Tayouan - op straffe van confis-
catie van de betreffende jonk, de lading en de daarop aanwezig zijnde contanten - zagen
zeelieden toch nog ruimschoots kans om zilveren munten naar China te smokkelen. We-
gens het aanhoudende gebrek aan liquide middelen en vanwege de noodzaak om achter-
stallige gages aan het personeel te kunnen uitkeren, besloot de Raad van Zeelandia de
wens van Batavia te negeren door de afgeschafte munten opnieuw in circulatie te brengen.
Volgens de Hoge Regering werkte een dergelijke maatregel juist de gelduitvoer naar China
in de hand, omdat iedere rijksdaalder (met een waarde van 51 stuivers), aldaar wel zeven
stuivers meer opbracht.

Gouverneur Caesar bevestigde in zijn missive d.d. 17 november 1653' dat er weer

12 Missive C. Caesar aan J. Maetsuycker, Tayouan, 17 november 1653. VOC 1197, 763-767.

297
