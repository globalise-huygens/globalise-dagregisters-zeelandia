naartoe gezonden worden en onderweg tevens het gebied van de bergstreken verder in
kaart brengen. In het voorjaar van 1648 hadden twee Formosaanse dorpshoofden uit het
noorden, kasteel Zeelandia bezocht. Hoewel zij zich tijdens de ontvangst bijzonder lovend
over het Compagniesbeleid hadden uitgesproken, uitten zij naderhand kritiek op het
christelijk onderwijs dat aan hun kinderen werd gegeven. Vergeleken met de lessen zoals
die op de school van het kasteel werden gegeven, was het onderwijs in hun gebied van veel
mindere kwaliteit zo oordeelden zij. Predikant Jacobus Vertrecht had enige dorpen in het
gewest rond Favorlangh bezocht en had daar de hoofdmannen van twee plaatsen weten te
overreden om vrede met de Compagnie te sluiten. Hij vertrouwde erop dat de inwoners van
die dorpen ook daadwerkelijk vertegenwoordigers naar de eerstvolgende landsdag zouden
zenden.

Missive president P. A. Overtwater aan gouverneur-generaal C. van der Lijn en raden
te Batavia, Tayouan, 1 februari 1649. VOC 1172, 443-449

Gouverneur Nicolaas Verburch schreef op 18 november 1649 dat vooralsnog veertien van
de achttien fluitschepen, die tussen 18 juni en 19 augustus 1649 vanuit Batavia over Siam,
Djambi, Tonkin en Japan, waren vertrokken op hun eindbestemming Tayouan, waren
aangekomen. Men had nog niets vernomen van de fluiten Campen, 't Witte Paert, de Gul-
den Gans en de Salm. Hopelijk hadden deze schepen ergens in een baai een beschutte an-
kerplaats weten te vinden om het Taifoen-seizoen veilig door te komen. Nu de Pampangse
lijfeigenen van de Compagnie op voorspraak van de Hoge Regering in vrijheid waren ge-
steld, kende Formosa een groot tekort aan arbeidskrachten. Omdat de doorgaans vanuit
de Chinese handel betrokken ruilgoederen, zoals zijde en porselein, niet voorradig waren,
verhandelde men ditmaal de koopmanschappen tegen goud. Gouverneur Verburch be-
schouwde dit tekort aan handelsgoederen tekenend voor de aanhoudende onrust binnen
het Chinese rijk. Vele Chinese kooplieden die Formosa bezochten waren dezelfde mening
toegedaan. De ongeregelde Chinese handel maakte het de VOC-kooplieden te Tayouan
des te moeilijker om te kunnen voorzien in de gebruikelijke bestellingen vanuit Patria, Ba-
tavia en de kust van India. Verburch wilde wel gehoor geven aan de vanuit Batavia ontvan-
gen order om het Chinese goud te devalueren tot de waarde van tien tael goud van 24 ka-
raat tegen honderd tael zilver. Hij zag echter geen mogelijkheid de prijzen van de handels-
goederen evenredig te verlagen, want hij durfde de Chinese kooplieden op Formosa geen
voorstel te doen tot vermindering van de goudprijs. De Compagnie had hen namelijk reeds
toezeggingen gedaan dat de goudprijs voorlopig niet verder zou worden verlaagd dan 115
tael fijn zilver voor tien tael goud met een gehalte van 24 karaat. Indien die belofte niet
werd nagekomen, dan lag het in de verwachting dat de export van goud naar Formosa zou
worden gestaakt. De voorgestelde prijs van tien tael goud van 24 karaat tegen honderd tael
fijn zilver kon echter wel alvast in de Tayouanse boekhouding voor het volgend jaar wor-
den opgenomen. Mogelijk kon dit voordeel aangewend worden als dekking voor de gele-
den verliezen op Coromandel en andere VOC-kantoren.

Pogingen om landbouwers op Formosa te bewegen zich op de cultivatie van zijde toe
te gaan leggen, hadden niet het gewenste resultaat opgeleverd. De gouverneur stelde bij wij-
ze van tegenmaatregel voor om de aankoopprijs van Chinese zijde te verhogen tot zeven-
honderd realen per picol. De landerijen, die nu op Formosa beschikbaar kwamen omdat

2 Het origineel van VOC 1171 bevindt zich in een zeer slechte materile staat en kan niet langer
door het publiek worden geraadpleegd. VOC 1172 is een exacte handgeschreven kopie van later
datum die wel is aan te vragen.

96
