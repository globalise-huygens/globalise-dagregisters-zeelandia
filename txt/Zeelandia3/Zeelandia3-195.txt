de gehele bevolking van een dorp voor zo'n misdaad te bestraffen. Het was zelfs beter om
een enkele verdachte ongestraft te laten, dan het risico te nemen n persoon onschuldig te
veroordelen. Bovendien had onderzoek in dit geval uitgewezen, dat Pietersz zich ten aan-
zien van zijn inheemse leerlingen had misdragen. Ziekentroosters haalden zichzelf door
hun onervarenheid wel vaker moeilijkheden op de hals door toe te geven aan de verleiding
om misbruik te maken van hun macht. De opkomst van de bevolking op de jaarlijkse
landdag te Saccam was teleurstellend geweest. Alleen de dorpshoofden waren verschenen.
Het aantal bekeerlingen onder de inheemse Formosanen bleef echter voortdurend stijgen
terwijl de meeste predikanten weinig animo voor het zendingswerk betoonden volgens de
gouverneur. In de meeste gevallen probeerden zij zichzelf in korte tijd zoveel mogelijk te ver-
rijken, met het doel om snel met een vermogen naar Patria terug te keren. Een dergelijke in-
stelling was niet bevorderlijk voor de voortgang van het Christelijk werk. Het gevolg was
dat iedere keer opnieuw veel tijd en moeite verloren ging met het inwerken van nieuwko-
mers. Gouverneur-generaal en raden te Batavia waren bovendien van mening dat de pre-
dikanten op Formosa extra inkomsten ontvingen, die in vergelijking met andere VOC-ves-
tigingen veel te hoog waren. Deze ongewenste kostenpost diende geleidelijk te worden afge-
schaft.

Recente volkstellingen wezen uit dat 315 Formosaanse dorpen, met in totaal 68.675
inwoners, zich aan het VOC-gezag hadden onderworpen. Daarnaast leefden ongeveer vijf-
tienduizend Chinezen op het eiland. Sinds kort leverden zij de Compagnie een aardig inko-
men op, nu zij verplicht waren iedere maand elfduizend hoofdgeldbriefjes een halve reaal
in te leveren. Wel ontstonden de nodige problemen bij de inning van de hoofdgelden, om-
dat de VOC-soldaten die hiermee belast waren, onwillige betalers soms hardhandig be-
handelden. Gouverneur-generaal en raden wilden dergelijke belastingen afschaffen om
verdere ongeregeldheden te voorkomen. De gunstige ontwikkelingen in de Formosaanse
landbouw, die mede het gevolg waren van de aanhoudende toevloed van Chinese landar-
beiders naar het eiland, zouden het financile verlies mogelijk kunnen compenseren. De
verbouw van suiker leverde verrassende resultaten op. De suikeropbrengsten bedroegen
dat jaar ruim twaalfduizend picol. Helaas waren de mogelijkheden voor uitvoer naar Ja-
pan gering. De zijdeteelt op het eiland was nu zo goed als gestaakt.

Batavia vroeg de Heren XVII om advies aangaande het heffen van belastingen op het
handeldrijven van Chinezen in de Formosaanse dorpen. De Hoge Regering steunde het
voorstel van de Raad van Tayouan om deze pacht te handhaven. De inkomsten uit deze
gelden werden onmisbaar geacht voor het dekken van de talloze onkosten. Gouverneur
Verburch achtte het wel van belang er alles aan te doen om de armlastige inheemse bevol-
king te vrijwaren voor afpersing en andere, met name door Chinese handelaren toegepaste,
kwalijke praktijken. Bij ordonnantie was bepaald dat iedere Formosaan toestemming had
om, in ruil voor voedingsmiddelen en andere goederen, hertevellen te verhandelen. In april
1650 brachten de pachtgelden 64.680 realen op. De forten te Quelang en Tamsuy bevon-
den zich in goede staat en waren met voldoende manschappen bezet. Het totale aantal op
Formosa gelegerde militairen bedroeg 930 man. De Heren XVII hadden besloten dat getal
tot twaalfhonderd man uit te breiden.

In 1650 bedroegen de winsten van Tayouan wel f 525.702.16.3. Het lag in de ver-
wachting dat de suikeroogst ook het volgende seizoen wederom goed zou uitpakken. Nu de
onrust in de Braziliaanse suikerproducerende gebieden aanhield, en tegelijkertijd de vraag
naar suiker op de Europese markt was gestegen, betekende dit een gunstige ontwikkeling
voor de VOC.

De tien Chinese cabessa's deden een beroep op de Compagnie om de verarmde Chi-
nese boeren te steunen. Velen van hen waren, bij gebrek aan financile middelen, niet in

173
