fol. 344"

fol. 344

A fol. 343

5d. suyekerwater
3 sacken peper en
22 drijs tot provisie.
Op heden verschijnt alhier den praedicant Jacobus Vertrecht uyt Favorlangh,
sieckelijck wesende.

Adi 17 en 18en d.. Windt en weder ongestadich, ’s morgens vroech wierden een groo-
te joncke bij suyden ’t canael in zee gewaer, wesende de joncke van den Chinesen
coopman Sancoe, f op Yen juny geladen met peper, chiampanhout en Javaense rot-
tangh van Batavia vertrocken gelijck corts naer de middach de brieven van Haer Ed. h.
den van Batavia becomen, sulcx onder anderen vernemen.

Soo verschijnt oock de leutenant Hans Pietersz. Tschiffelij van Caya wederom
alhier met bescheyt, dat geduyrende zijn aenwesen aldaer dagelijcx met bequaem we-
der sijn best gedaen hadde, soo met te laten duycken als andersints om bij ’t silver van
t gebleven schip de Joncker te comen, dan hadde tot noch toe vermits het water
nochal te diep was ende teveel sant op het wrack lach, niet cunnen uytrechten.

Van Pehou comt alhier een jonckje met 9 man inhebbende 2 koebeesten, als-
oock een jonckjen van de cust van China met 35 koppen medebrengende:

3 picol sout

6000 dackpannen
Ll canasser cangans en
ld. goutdraet.

Van gelijcken vertrecken wederom van hier naer gemelte cust drie joncken t’'sa-
men ophebbende 116 man en wechvoerende ’tgene volcht:

40 picol hertevleesch

58 bossen rottingh

71 picol suyckerwater ,

10 d.hertebeenen
33 dgedroochden vis
3 d.oesters
5 d. garnalen
24 d.peper
5 d.thinen
28 sacken rijs tot provisie.

Adi 19en d.. Doncker en regenachtich weder, de wint nochal ongestadich. Naer Tan-
coya vaert een jonckje met 5 Chinesen, eenelijck geballast wesende. Ende comt oock
wederom alhier ter reede een jonckje van de cust van China met 36 man, inhebbende:
8000 stx. dackpannen
42 canassers aluyn
100 stx. cangans en
60 stx. kennippe lijnwaten.

Adi 20en d’. Wint en weder als vooren, ’s morgens vroech heeft de joncke van Jan
Soetecauw (de loots Harck Poulussen aen boort wesende) sijn ancker gelicht omme
naer binnen te comen, doch heeft dicht voor gaets door de harde en schrale wint sijn
groote mast, die onderweech al ten deele schadeloos geraect was, verlooren, sulcx dat

 Missive C. van der Lijn aan P. Overtwater, Batavia, 9 juni 1648. VOC 872, 124-126.

58
