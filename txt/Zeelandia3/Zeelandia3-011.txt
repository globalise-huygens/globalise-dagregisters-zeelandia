zijde bracht maar weinig op in Japan. Door de trage afzet van s Compagnies goederen
in China becijferde gouverneur Verburgh dat hij aldaar in plaats van de begroote n
miljoen nog maar zes ton Chinees goud zou kunnen inkopen voor de winstgevende
handel met de Westerkwartieren. Gedurende de hierop volgende jaren zette deze
trend zich voort en was de Compagnie niet langer in staat in de vraag van Coromandel
naar Chinees goud te voorzien. In 1655 werd nog slechts f 282.555 aan ongemunt
goud vanuit Formosa naar India verzonden.

Een bijkomend probleem was dat het laden en lossen van de VOC schepen in de
buurt van de pakhuizen van het kasteel Zeelandia steeds lastiger werd: de ingang tot
de baai van Tayouan slibde langzamerhand dicht tot de geringe diepte van negen voet
bij dood tij. Dit was te weinig om zelfs een ondiep stekend fluitschip in en uit te kun-
nen laten varen. De schepen moesten nu buitengaats voor anker gaande in volle zee
gelost worden en hoe gevaarlijk die situatie was blijkt uit de vele notities in het dagre-
gister aangaande schepen die in stormweer van hun anker geslagen op het strand gezet
werden. In verband hiermee bepleitte gouverneur Verburch om het laden en lossen
van de grotere schepen in de baai van Ma-kung, de hoofdplaats van de Pescadores Ar-
chipel te laten plaatsvinden. Zo verloor Tayouan allengs veel van zijn aantrekkelijk-
heid als overslaghaven.

Een grote bedreiging voor de Compagnie - een dappere doorne in ’s Compag-
nies voet’ - vormde ook het zich steeds uitbreidende handelsnetwerk van Coxinga in
de Indische Archipel. Vooralsnog durfde de Compagnie daar niet tegen op te treden,
uit angst dat haar, zoals de Spanjaarden in Manila reeds was overkomen, de handel
met het vasteland zou worden ontzegd.

In 1649 en 1650 bedroeg de zuivere winstberekening over de handel en de land-
bouw- en jachtexploitatie van de kolonie Formosa die elk jaar in augustus werd opge-
maakt nog respectievelijk in hele getallen afgerond f467.000 en f521.934 maar in
de daaropvolgende jaren liep deze winst geleidelijk terug tot respectievelijk in 1651
f 346.304, in 1652 f 341.435, in 1653 f 338.917, in 1654 f 218.574, in 1655 (een hele
sterke daling) f 3.348. in Tayouan staet de negotie geheel stil door de monopolie
van den mandorijn Coxinga die daer alle na sijn voordeel weet te dirigeren’, zo merkt
de samensteller van de Generale Missiven van 24 december 1655 op. De cijfers spre-
ken voor zichzelf'

Leonard Bluss
Wouter Milde

XI
