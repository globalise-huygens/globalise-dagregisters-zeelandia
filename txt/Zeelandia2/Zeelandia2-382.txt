Aanvullende informatie
voor de periode 15 november 1644-15 maart 1645

Op 12 december 1644 ontvingen gouverneur-generaal en raden te Batavia een missive van
Francois Caron, d.d. 17 november. De gouverneur van Formosa, die zojuist van een ernsti-
ge ziekte hersteld was, berichtte over militaire aangelegenheden. De totale bezetting telde
701 personen, waarvan 513 man op en nabij het kasteel Zeelandia in garnizoen lag. Van
de overige militairen verbleven 80 te Tamsuy, 50 te Quelang en 58 in verschillende andere
plaatsen op het eiland. Caron meende dat het onmogelijk was om met minder manschap-
pen de vaste bezetting op Formosa in stand te houden en bovendien alle vaste taken, zoals
het uitrusten van veldtochten en kruis-eskaders, naar behoren te kunnen verrichten.
Dagregisters Batavian 1644-1645, 149-155, missive gouverneur FE Caron aan gouverneur-ge-
neraal A. van Diemen, Tayouan, 17 november 1644.

Op 16 januari 1645 verschenen de jachten Harincq en Waeckende Boey op de rede van
Batavia. De bemanning leverde een op 27 december 1644 geschreven missive van Caron
af, waarin deze melding maakte van diverse scheepsbewegingen. Zo waren de jachten Lil-
lo, Kievidt en Leeuwericq in gezelschap van drie vier jonken naar de Filippijnse wateren
vertrokken om op Chinese handelsjonken te kruisen. Opperkoopman Anthonie van
Brouckhorst was op 8 december 1644 zijn reis naar Tonkin begonnen met de fluit Swarte
Beer en het jacht Breskens. Hij had opdracht gekregen om daar een handelsverdrag met de
koning te sluiten en bovendien een nieuwe Compagniesloge voor de zijdehandel te stich-
ten.

Het resterende VOC-kapitaal op Formosa, dat zowel uit contanten als goederen be-
stond, bedroeg 14 ton. Nu de Chinese burgeroorlog in alle hevigheid bleef voortduren viel
niet veel meer te verwachten van de handel met het vasteland. Bovendien bestond er bij de
Chinese kooplieden nauwelijks vraag, met uitzondering van zwavel en lood, naar de speci-
fieke goederen uit het VOC-assortiment. Caron hoopte evenwel dat Zeelandia toch nog
over voldoende contanten zou kunnen beschikken om enkele Chinese waren te kunnen
kopen. De uitvoer van Chinese zijde naar Formosa was, vooral ten gevolge van het oor-
logsgeweld, vrijwel stil koren te liggen.

De schepen die belast waren met de bergingswerkzaamheden van het op 27 oktober
1644 bij Pehouw op de Pescadores vergane fluitschip de Swaen,' ondervonden veel hinder
van het stormachtige weer. Volgens Caron leerde de ervaring dat het vaarwater tussen Pe-
houw en Tayouan in het najaar zeer gevaarlijk was en dat de scheepvaart daar aan grote ri-
sico's werd blootgesteld.

De heffingen op Chinese jonken werden voortaan direct gekoppeld aan omvang van
vaartuig en het aantal bemanningsleden dat zich aan boord bevond. Hierbij ging de Com-
pagnie ervan uit, dat bij een lading van 100 pikol, vier bernanningsleden nodig waren. Zij
onvingen waterbriefjes, die voor een bepaalde tijd geldig waren. Had een jonk meer perso-
nen aan boord, dan werden deze extra opvarenden verplicht gesteld om iedere maand het
zogenaamde hoofdgeld aan de Compagnie te betalen.

De eerstvolgende expeditie naar de noordoostkant van het eiland zou, volgens plan,
in het voorjaar van 1645 van start gaan. De opperkooplieden Hendrik Steen en Cornelis
Caesar kregen de leiding over de gehele actie, terwijl kapitein Pieter Boon het commando
over de troepen zou voeren. Doel van de tocht was de bestraffing van de daders van de
moord op korporaal Albert Thomassen in Sipin en tuchtiging van de rebellerende dorpen

LDutch-Asiatic Shipping 0597.2.

358
