Tellaroma en Vadaan. De expeditieleden kregen tevens de opdracht mee onderweg voort-
durend naar het bestaan van goudmijnen te speuren en om alvast de nodige voorbereidin-
gen voor een oostelijke landdag te treffen.

Predikant Sirmon van Breen was eindelijk voldoende hersteld van zijn ziekte om te
kunnen vertrekken naar zijn nieuwe standplaats Favorlangh.â€™ Onderkoopman Anthony
Boey vertrok als politiek vertegenwoordiger naar het zuiden om zich samen met proponent
Hans Oloff te vestigen in Tapouliangh. Ter compensatie van de gevaren waaraan hij zich
blootstelde in de ongezonde zuidelijke gewesten, werd Boey tot koopman bevorderd met
een gage van zestig gulden per maand. Ook wat de personeelsbezetting van Zeelandia be-
treft vonden wisselingen plaats. Secretaris Philip Schillemans volgde Boey op als ontvan-
ger, in de rang van opperkoopman met een gage van vijfenzeventig gulden. Maximiliaan
Lemaire behield de positie van secunde, terwijl opperkoopman Cornelis Caesar als poli-
tiek in de noordelijke dorpen bleef resideren. Opperkoopman Adriaan van der Burch ont-
ving naast het ambt van president van de weeskamer ook dat van regent van het zieken-
huis. In dezelfde rang was Nicasius de Hooghe aangesteld tot opzichter over de inkoop van
zijde en fijnewaren en beheerder van de rekeningen van ontvangst. Koopman Gabril
Happart werd benoemd tot secretaris en fungeerde daarnaast als kassier en weesmeester.
Opperkoopman Bocatius Pontanus werd verantwoordelijk gesteld voor de verbouw van
indigo terwijl de bekwame koopman Eduard aux Brbis het toezicht over de grove waren
kreeg.

Dagregisters Bataviar 1644-1645, 155-160, missive gouverneur F. Caron aan gouverneur-ge-
neraal A. van Diemen, Tayouan, 27 december 1644.

Drie inheemse Formosanen werden van het eiland verbannen. Op verzoek van de dorps-
hoofden van Favorlangh, die deze mannen bij de VOC-autoriteiten hadden aangegeven,
werden twee van hen op beschuldiging van diefstal naar Batavia gezonden. De derde ban-
neling, die overste van een dorp in de omgeving van Tamsuy was, had geprobeerd zijn on-
derdanen aan te zetten tot een opstand tegen de Compagnie. Samen met dit gezelschap,
werd de voormalige schipper Pieter Knechtjens opgezonden, die wegens onbetamelijk ge-
drag ontslagen was. Caron besloot zijn brief met de vermelding dat 658 militairen op de
monsterrol van Formosa stonden ingeschreven.

Dagregisters Batavian 1644-1645, 160, missive gouverneur F. Caron aan gouverneur-generaal
A. van Diemen, Tayouan, 7 januari 1645,

Op 11 maart 1645 bracht het quelschip Hasewind een aan de Hoge Regering geadresseer-
de missive van Caron, d.d. 15 februari, mee naar Batavia. Daarin berichtte de gouverneur
dat de Chinese burgeroorlog de handel ernstig bleef ontregelen en dat er bovendien geen
hoop op een spoedig herstel te verwachten viel. Gedurende de periode van de noorder-
moesson waren slechts geringe hoeveelheden zijdewaren, porselein en goud aangebracht.
Geruchten deden de ronde, dat mandarijn Iquan een vooraanstaande politieke rol zou
spelen in conflicten op het Chinese vasteland. Zo werd verteld dat hij na de omwenteling
uit eigen middelen een legermacht op de been had gebracht, waarmee hij de wettige zoon
van de voormalige Ming-keizer hulp geboden had bij diens verzet tegen het bewind van de
Mantsjoe. quan wendde tevens al zijn invloed aan om zijn eigen politieke en economische
macht te versterken. Vanuit dat oogpunt had hij de Compagnie zelfs om handelspassen
voor de vaart op Tonkin en Quinam verzocht. Bovendien had hij aan de Spanjaarden toe-
stemming gevraagd of hij Manila mocht bezoeken, met de bedoeling zijn Chinese onderda-

2Albert Thomassen is op 7 september 1644 vermoord in Sipin. Zie: VOC 1158, 682.
3 Instructie S. van Breen, Tayouan, 7 december 1644. VOC 1149, 672-673.

359
