gime nam een aanvang. Pas veertig jaar later, in 1683, konden de Mandsjoes zich heer
en meester van het gehele Chinese grondgebied noemen.

In de periode van machtswisseling besloot Iquan, bedacht op het veiligstellen
van zijn eigen plaatselijke macht, tot een politiek van accommodatie met de nieuwe
machthebbers. Hij zegde het Mandsjoe-hof samenwerking toe op voorwaarde dat hij
lokaal de touwtjes in handen kon houden zodat hij ongestoord zijn overzeese handels-
activiteiten kon voortzetten. Als gevolg echter van de politieke onrust stokte de toe-
voer van traditionele exportprodukten zoals zijde, suiker en porselein omdat de bin-
nenlandse handelswegen werden versperd. Dit leidde tot een sterke vermindering van
handel met overzeese handelshavens zoals Tayouan en Nagasaki. In 1648 werd Iquan
door de keizerlijke autoriteiten, die de kustprovincies onder hun gezag wilden bren-
gen, in een valstrik gelokt. Op uitnodiging van de keizerlijke autoriteiten bezocht hij
de hoofdstad Fuchou waar hij, aan het toezicht van zijn lijfwacht onttrokken, werd in-
gerekend om vervolgens als gijzelaar naar de hoofstad Peking te worden opgestuurd.
In de noordelijke hoofdstad sleet Iquan zijn verdere leven, totdat hij tenslotte in 1662
na de inname van het eiland Formosa door zijn zoon Cheng Ch'eng-kung alsnog te-
recht werd gesteld.

De Mandsjoe machthebbers slaagden door het in hechtenis nemen van Iquan er
overigens niet in het lokale bestuur van Fukien naar zich toe te trekken. Integendeel,
onder leiding van de zoon van Iquan, Cheng Ch'eng-kung, die het verslagen Ming-
huis trouw bleef en al eerder afstand van zijn collaborerende vader had genomen,
werd de strijd tegen de Mandsjoe’s met hernieuwde kracht voortgezet. Coxinga, de
naam waaronder de Ming loyalist in Nederlandse bronnen wordt vermeld, betekent
niet anders dan hij die de keizerlijke naam van het land draagt’, een eretitel hem door
een van de troonpretendenten van het Ming-huis begiftigd.

In de loop van de jaren veertig en vijftig zou blijken welke enorme consequenties
de voortdurende Chinese burgeroorlog ook had voor de kolonisatie van het eiland
Formosa. Al liep de handel met het Chinese vasteland sterk achteruit, de landbouw
op Formosa daarentegen maakte een enorme ontwikkeling door als gevolg van de
toeloop van vluchtelingen als arbeidskrachten.

De jaren veertig kunnen met recht gekarakteriseerd worden als de periode waar-
in de economische ontwikkeling van de westelijke kustvlakte van Formosa een aan-
vang nam. Zoals ook de hier gepubliceerde dagregisters bevestigen, pleegt koloniale
exploitatie vooraf gegaan te worden door verkenning, verovering en pacificatie.

Gedurende het voorafgaande decennium was reeds een aanvang gemaakt met
de gebiedsuitbreiding van de Compagnie in het zuidwestelijk gedeelte van het eiland,
een expansiebeweging die geconsolideerd werd door het pastorale werk van domi-
nees en ziekentroosters.

In 1641 en 1642 volgde een tweede expansiegolf die vrijwel de gehele westelijke
kustvlakte van het eiland onder het bewind van de Compagnie bracht. Allereerst wer-
den onder gouverneur Traudenius serieuze voorbereidingen getroffen om de Spaanse
vijand uit zijn vestiging Quelang (Keelung) op de noordoostkust van Formosa te ver-
drijven. Op 25 augustus 1642 viel het laatste Spaanse bolwerk, La Santissimo Trinida-
de te Quelang, in Nederlandse handen. Niet alleen werden zo korte metten gemaakt
met de Spaanse militaire dreiging, ook ontving de rooms-katholieke missie op het ei-
land de genadeslag. Vanuit Quelang hoopten de Nederlanders vervolgens te kunnen
doordringen in het gebergte waar zich de gepresupponeerde goutmijne’ zouden be-
vinden. Over land uit het noorden terugkerend naar het kasteel Zeelandia voerden
Nederlandse troepen een aantal strafexpedities uit tegen rebellerende dorpen zoals

XI
