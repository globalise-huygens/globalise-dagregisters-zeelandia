Favorlang, Girim en Davole. Door deze expedities alsmede door ontdekkingstochten
vanuit het zuiden van Formosa langs de oostkust ondernomen, nam de geografische
kennis van het eiland hand over hand toe.

Door het instellen van landdagen waarheen alle onderhorige dorpen afgezanten
dienden te sturen, trachtte het Compagniesbestuur de inheemse samenleving steviger
in zijn greep te krijgen, opdat chronische misstanden zoals het koppensnellen konden
worden aangepakt. Omdat de predikanten zo’n instrumentale rol hadden gespeeld bij
de pacificatie van de bevolking bleven voor hen ook gedurende de jaren veertig be-
langrijke bestuurlijke taken weggelegd. Spanningen tussen de klerikalen in het veld en
het centrale bestuur in kasteel Zeelandia over politieke aangelegenheden zouden pas
aan het begin van de jaren vijftig tot een uitbarsting komen.

Hoewel gouverneur Hans Putmans zich aanvankelijk verzette tegen het heffen
van belasting op de inheemse bevolking, werden op aandringen van de Hoge Rege-
ring te Batavia de inheemse dorpen toch belastingplichtig gemaakt. Bedroeg de op-
brengst van deze verpachtingen in 1642 nog slechts 1600 realen, acht jaar later was dit
bedrag reeds opgelopen tot 64.680 realen. Op dat moment strekte het Compagnies-
bewind zich uit over 351 dorpen met in totaal bijna 70.000 inwoners.

In 1636 gaf gouverneur Putmans voor het eerst land in pacht uit aan Chinese on-
dernemers die op hun beurt vanuit Fukien arbeidskrachten aantrokken om rijst en
suiker aan te planten. Zo breidde het landbouwareaal zich uit van 5.000 morgen zaai-
veld in 1645 tot 13.000 in 1650. Over de Chinese immigranten werden hoofden aan-
gesteld en in het jaar 1645 werd dit hoofdenbestuur geinstitutionaliseerd tot het colle-
ge van de tien cabessa’s. Omdat de Chinese cabessa’s van het gouvernement de belas-
tinginning over de inheemse dorpen pachtten, verslechterde de onderlinge verstand-
houding tussen de verschillende bevolkingsgroepen; die verstandhouding was door
de uitbreiding van het Chinese landbouw areaal naar de inheemse jachtgebieden er
toch al niet beter op geworden. Overigens was in de tweede helft van de jaren veertig
het reenbestand door overbejaging reeds sterk teruggelopen.

Vanuit bestuurlijk oogpunt bezien waren de jaren veertig een fenomenaal suc-
ces. Stond in 1641 tegenover f 227.000 aan uitgaven slechts f 154.000 aan inkom-
sten - vrijwel geheel uit de handel afkomstig - in 1650 overtrof het totaal van inkom-
sten ten bedrage van f 882.000 (handelswinsten: f 494.000 en inkomsten uit heffin-
gen en accijnzen: f 388.000) in aanzienlijke mate de uitgaven die in dat jaar ruim
f 360.000 bedroegen. Er kan geen twijfel over bestaan: rond 1650 was Formosa uit-
gegroeid tot een van de bloeiendste vestigingen van de VOC in Azi.

Leonard Bluss
Wouter Milde

XII
