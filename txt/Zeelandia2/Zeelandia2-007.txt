Inleiding

Zoals in de inleiding bij het eerste deel van deze bronnenpublicatie werd uiteengezet,
heeft aan de totstandkoming van dit project een brede internationale samenwerking
ten grondslag gelegen. Helaas ontvielen de redactie kort na het verschijnen van het
eerste deel in 1986 haar voornaamste twee steunpilaren: dr. Margot van Opstall en
drs. Marius Roessingh. Het voorbereiden van een bronnenpublicatie blijft binnen de
huidige universitaire constellatie, die aan het schrijven van artikelen en monografien
de voorkeur geeft, een vorm van liefdewerk dat grotendeels in de vrije tijd moet wor-
den verricht, en vereist daarenboven het soort grote ervaring en vertrouwdheid in het
omgaan met bronnen waarover Van Opstall en Roessingh als archivarissen in zo een
ruime mate beschikten. Als gevolg van het overlijden van beide collega’s werd het pro-
ject daarom een bijkans vernietigende slag toegebracht. In de afgelopen vijf jaar over-
leden eveneens beide Japanse leden van de redactiecommissie. Prof. Iwao Seiichi en
prof. Nakamura Takashi waren wegens hun hoge leeftijd weliswaar nauwelijks meer
betrokken bij de praktische uitvoering van het Zeelandia-project, maar zonder hun
gewaardeerde ondersteuning zou de bronnenuitgave nooit van de grond zijn gekomen
en ook niet zijn voortgezet. Prof. Chiang Shu-sheng, die bij de totstandkoming van
deel 1 zo veel aandacht heeft geschonken aan onderzoek naar de historische topogra-
fie van Taiwan, zag zich door drukke werkzaamheden elders genoodzaakt zijn betrok-
kenheid bij het project te beperken.

Gelukkig werd drs. W. Milde bereid gevonden om de plaats van dr. Van Opstall
in te nemen en kon de redactie dank zij een genereuze subsidie van de Chiang Ching
Kuo Foundation te Taiwan opnieuw rekenen op redactionele ondersteuning. Door de
toetreding van drs. Natalie Everts als redactieassistent in deeltijd kreeg het project in
het najaar van 1992 een nieuwe impuls. Het thans voor U liggende deel is tot stand ge-
komen onder leiding van de redactie in haar nieuwe samenstelling en het ligt in de lijn
der verwachting dat ook de twee resterende delen binnenkort in druk zullen verschij-
nen. De verantwoordelijkheid voor de tekstuitgave en annotatie ligt grotendeels bij de
Nederlandse leden van de redactie, maar de index van geografische namen is ook dit-
maal samengesteld door prof. Chiang Shu-sheng en prof. Ts’ao Yung-ho. Waardevolle
suggesties aangaande de topografie werden mede ontvangen van drs. Weng Chia-ying,
voorheen met een beurs van de Chiang Ching Kuo Foundation als gastonderzoeker
verbonden aan het Instituut voor de Geschiedenis van Europese Expansie (IGEER)
van de Leidse universiteit en thans werkzaam bij de het onderzoeksinstituut voor Tai-
wan studies van de Academia Sinica te Taipei. De tekstverwerking van de Chinese
plaatsnamen is uitgevoerd door drs. Cheng Shaogang. Waardevolle gegevens aangaan-
de de personalia werden verzameld en ter beschikking gesteld door drs. Marjo Bar-
tels. De redactie is mevrouw M.C.J.C. van Hooff van de Eerste Afdeling van het Alge-
meen Rijksarchief veel dank verschuldigd voor haar kordate dienstverlening.

Drs. CJ. Zandvliet, eveneens werkzaam bij het Algemeen Rijksarchief zijn wij
erkentelijk voor adviezen bij het selecteren van illustraties. Mevrouw Joanne Milde
was de redactie behulpzaam met het corrigeren van de drukproeven. Tenslotte willen
wij gaarne de staf van Bureau Buitenland en de Directeur-Beheerder van de Letteren-
faculteit van de Rijksuniversiteit Leiden danken voor de creatieve ondersteuning van
het project. Bij het persklaar maken van het manuscript ontving de redactie de onmis-

VII
