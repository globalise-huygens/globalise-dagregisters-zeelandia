van Davolee, met aan hun zijde een verlies van ongeveer 30 man. Aan de kant van de VOC
en haar bondgenoten vielen geen gewonden, alleen was van n Formosaan het hoofd af-
geslagen. Davolee, dat 150 woningen en 400 padihuisjes telde, werd in brand gestoken en
vernietigd. Alle vruchtbomen in de omtrek werden omgehakt. In de gelederen van de For-
mosaanse hulptroepen ontstonden twisten over het verdelen van de hoofden van verslagen
vijanden. Deze onrust, die bijna niet meer te stuiten was, deed Traudenius besluiten 1200
Formosanen naar hun woonplaatsen terug te sturen.

De volgende dag zetten de resterende manschappen hun opmars voort. Onderweg
voerde men tevergeefs onderhandelingen met enige gewapende Favorlanghers en werd het
recent gebouwde dorp Vasikan ingenomen. Hier bekenden twee dorpsoudsten dat enige
jongelingen, afkomstig uit west Favorlangh, opgehitst door bewoners van Gierim de drie
Nederlanders hadden vermoord. Daarop verzochten de informanten, of op grond van de
verstrekte inlichtingen, hun woningen gespaard mochten worden. Hun verzoek werd inge-
willigd. Vervolgens bezetten de VOC-soldaten Favorlangh, een dorp van ongeveer 400 wo-
ningen en 1600 padischuren, dat op verschillende plaatsen in brand werd gestoken. De
gouverneur dreigde met totale vernietiging als de gedeputeerden van Favorlangh, Davolee,
Gierim en Vasikan zich niet, binnen de termijn van twintig dagen op kasteel Zeelandia
zouden aanmelden, met de daders en de schedels van de drie vermoorde Nederlanders. Fa-
vorlangh werd toch grotendeels in de as gelegd, met uitzondering van twee d drie klusters
van ieder 12 huizen, waarin trouwe VOC-onderdanen woonden. Het legertje aanvaarde
de terugtocht en bereikte Tayouan op 2 december. De gezagsdragers op kasteel Zeelandia
waren ervan overtuigd dat de bestraffing van Davolee en Favorlangh niet alleen grote in-
druk op de bevolking van de getuchtigde dorpen had gemaakt, maar ook op hun naburen.

De Compagnie had van de Chinese importgoederen slechts een partij goud ter waar-
de van f 40.000, tegen zilver verruild en 80 pikol ruwe zijde tegen koopmanschappen aan-
genomen. De Chinese kooplieden waren, tot hun teleurstelling, genoodzaakt met hun ove-
rige waren, ter waarde van 90.000 realen, naar het vasteland terug te keren. De Compagnie
had de handelsvertegenwoordigers van de mandarijn Iquan, in ruil voor de 170 pikol witte
ruwe zijde die zij hadden aangevoerd, een pakket goederen aangeboden. Zij durfden, zon-
der goedkeuring van hun patroon, deze transactie niet aan te gaan, zodat ze met hun on-
verkochte kostbare lading naar hun thuishaven moesten terugkeren.

wDagregisters Batavian 1641-1642, pp. 97-101, missive gouverneur P. Traudenius aan gouver-
neur-generaal A. van Diemen, Tayouan, 17 november 1641.

 Het betreft vermoedelijk de moord op onderkoopman Hans Ruttens en zijn gezelschap, die

in nabijheid van Favorlangh op hertejacht waren. Missive P. Traudenius aan Kamer Amsterdam,
Tayouan, 3 november 1643. VOC 1140, 448. Voor predikant Junius kwam deze moord niet on-
verwacht. Hij had gouverneur Traudenius al in 1640 gewaarschuwd dat Favorlanghers geen in-
dringers op hun jachtvelden zouden toelaten. Zie: Missive R. Junius aan A. van Diemen,
Tayouan, 23 oktober 1640. VOC 1134, 112-115.

In een volgende missive aan Van Diemen, d.d. 21 oktober 1641, noemde Junius de op-
standigheid van Davolee en Favorlangh de aanleiding tot de strafexpeditie. VOC 1140, 210.

10
