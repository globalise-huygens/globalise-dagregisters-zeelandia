Aanvullende informatie
voor de periode 25 januari 164125 februari 1643'

Op 19 april 1641 arriveerde te Batavia, komende van Japan, het fluitschip Meerman. De
schipper bracht een missive mee van gouverneur Paulus Traudenius van Formosa, die
hem tijdens het oponthoud te Tayouan was overhandigd. In deze missive d.d. 22 januari
deelde Traudenius mee dat hij de Chinese kooplieden Peco en Sitsick (alias Jan Soetecau)
op hun verzoek toestemming had gegeven om met jonken naar Cambodja en Tonkin te va-
ren. Als voorwaarde had hij gesteld dat ze de gebruikelijke tienden, als in- en uitvoerrech-
ten, aan de Compagnie voldeden en dat zij geen handeldreven met dezelfde goederen die de
VOC op dat traject vervoerde. Zijn argument was dat er toch altijd Chinese kooplieden
jonken naar Cambodja zouden uitrusten zonder dat de Compagnie daar iets aan verdien-
de. Zolang Peco en Sitsick deze vaart, met naleving van de regels, onderhielden zou dit de
Compagnie geen schade berokkenen. De eerste jonk was op 19 januari 1641 vertrokken,
nadat een bedrag van f 288,- aan tienden was betaald. Een tweede jonk lag zeilree.

Onderkoopman Maarten Wesselingh was met een kleine hoeveelheid goud van zijn
reis naar de gouddorpen teruggekomen. De inwoners van deze aan de oostkant van For-
mosa gelegen dorpen hadden hem vriendelijk bejegend. Gouverneur Traudenius wilde
Wesselingh op korte termijn weer naar dit gebied zenden.

Dagregisters Batavian 1640-1641, 248-249, missive gouverneur P. Traudenius aan gouverneur-
generaal A. van Diemen, Tayouan, 22 januari 1641.

Op 21 april 1641 arriveerde het op 18 maart uit Tayouan vertrokken fluitschip Castricum
op de rede van Batavia. In een missive van 17 maart, waarin Traudenius verslag deed van
de zorgelijke ontwikkelingen op Formosa, meldde de gouverneur dat Zeelandia over te
weinig kapitaal beschikte om alle afbetalingen van handelsgoederen te voldoen. Chinese
jonken hadden een partij van 70.400 catti zink, een kleine hoeveelheid goud, en porselein
ter waarde van 10.000 realen aangebracht.

De Chinese koopman Peco zou in april met twee jonken uitvaren om de zwavelhan-
del met het vlak onder de noordpunt van het eiland gelegen Tamsuy voort te zetten. Trau-
denius beloofde hem enige Nederlandse soldaten aan boord mee te sturen voor het geval
zich een ontmoeting met Spanjaarden, die in Quelang gelegerd waren, zou voordoen. Bo-
vendien ging een Compagniesdienaar mee om contacten te leggen met de plaatselijke be-
volking en bij hen navraag te doen naar de vermeende goudmijnen in de omgeving van
Tamsuy.

Traudenius zou een onderzoek instellen naar welke goederen op dat moment in Chi-
na de meeste vraag bestond, zodat men in het vervolg, bij het opstellen van de nieuwe eis of
bestelling voor Tayouan, daar in Batavia zoveel mogelijk rekening mee zou kunnen hou-
den.

De gouverneur verwachtte dat op Formosa in mei wel 5.000 pikol suiker geoogst zou
kunnen worden. De Chinese boeren ontgonnen steeds meer land voor de aanleg van nieu-
we suikerplantages. Zij zagen ook mogelijkheden voor de cultivatie van wilde indigo.

Op voorstel van predikant Robert Junius en chirurgijn Jacques de Rabiere werden
kruiden verzameld voor de vervaardiging van medicinale siropen. Zij waren van plan om
spoedig een proefkistje daarvan naar Batavia te zenden.

Ll Met uitzondering van het voorgaande extract dagregister van de Eerste Landdag (d.d. 11
april 1641) en het navolgende dagregister (13 september tot 12 november 1642) door Lamo-
tius, zijn geen dagregisters uit deze periode aangetroffen.
