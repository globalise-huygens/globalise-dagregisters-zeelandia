landia 50.000 tael zilver als reserve achtergehouden, dat later alsnog op de Chinese markt
aangeboden kon worden. De overige handelsgoederen waren niet in trek.

De restanten op kantoor Tayouan, voor het grootste deel effecten, bedroegen
f 330.570.10,-. Dit bedrag kon bij verkoop van goederen nog toenemen. Van Chinese de-
biteuren had men nog voor 25.500 realen tegoed, over welke post de Compagnie zich geen
zorgen hoefde te maken omdat het welgestelde kooplieden betrof.

Uit China was 200 pikol ijzer aangevoerd, voor 2'f, reaal per pikol, waarvan 50 pi-
kol als kwaliteitsmonster naar Batavia werd opgezonden. Indien dit ijzer goed bevonden
werd dan kon de Compagnie, in het geheim, grotere hoeveelheden van dat metaal uit Chi-
na laten invoeren. De Chinese kooplui op het eiland bleven zitten met 2.000 tot 2.500 pi-
kol aan ongeraffineerde zwavel, omdat deze grondstof bij gebrek aan klapperolie niet ge-
zuiverd kon worden.

Opperkoopman Carel Hartsinck, wiens dienstverband in juni 1642 zou aflopen,
verzocht om zijn ontslag. Kapitein Johan Juriaensz van Linga was naar Batavia ontboden
om de Hoge Regering de benodigde inlichtingen te verschaffen over de Spaanse vestiging te
Quelang. Ter versterking van het officierscorps was vaandrig Thomas Pedel tot luitenant
bevorderd en twee oudere militairen tot vaandrig. De sterkte van het garnizoen bestond nu
uit 600 man, waarvan echter het komend seizoen 150 personen afgelost zouden worden.

In 1641 bracht de visserij op de Formosaanse kust slechts geringe vangsten op. De
Compagnie was Chinese landbouwers behulpzaam geweest bij de aanplant van indigo,
omdat deze de benodigde kennis daartoe niet bezaten.

Dagregisters Batavian 1641-1642, 109-111, missive gouverneur P. Traudenius aan gouverneur-
generaal A. van Diemen, 7 januari 1642.

Op 8 mei 1642 arriveerde de jonk Tayouan in Batavia. De bemanning leverde een missive
af van Traudenius, d.d. 16 maart. Daarin rapporteerde de gouverneur dat hij op 11 januari
1642 aan het hoofd van 353 man (225 Nederlanders, 110 Chinezen, 18 Javanen en Qui-
nammers), verdeeld over de grote en de kleine loodsboot, de Compagniesjonk Gouda en
twee Chinese jonken, naar Loncjauw en de oostkust van Formosa was vertrokken om de
moordenaars uit Tammalaccauw te bestraffen en het onderzoek naar de goudmijnen
voort te zetten. Tijdens de afwezigheid van Traudenius op kasteel Zeelandia fungeerde op-
perkoopman Carel Hartsinck als president. Bij het ontschepen van de troepen in de baai
van Loncjauw liepen de jonk Gouda en n van de Chinese jonken op de klippen, waarbij
nogal wat provisie verloren ging. Hoewel de vorst van Loncjauw de krijgsmacht verwel-
komde, toonde hij zich verbaasd over de komst van zoveel manschappen. Op 13 januari
trok het leger langs het dorp Kattiangh naar Dolaswocg, alwaar men de volgende avond
bivakkeerde en wat voedsel kreeg. De tocht naar de oostkant van Formosa werd op 16 ja-
nuari voortgezet. 's Avonds werden de tenten bij een rivier in het veld opgezet. Bij dageraad
marcheerde het leger verder langs de zeekant in de richting van Pimaba, waar de mannen
op 22 januari volgens goede inheemse gewoonte werden verwelkomd.

De volgende dag werd besteed aan het inventariseren van de nagelaten goederen van
Maarten Wesselingh. Intussen vernamen zij van hun gastheren dat de Tammalaccauwers
de onderkoopman in een dronken bui hadden vermoord. Daarop werd besloten om snel
alles slagvaardig te maken, zodat de vergeldingsactie de volgende dag ondernomen kon
worden. De krijgers van Pimaba kregen het bevel zich als hulptroepen aan te melden. Op
24 januari, onderweg naar het vijandige dorp, stuitte de groep op een hinderlaag van een
groot aantal Tammalaccauwers. In het gevecht dat daarop volgde, vielen aan vijandelijk
zijde 27 doden en een groot aantal gewonden. In de gelederen van de Compagnie sneuvel-
de n man en raakten vijf mensen lichtgewond. Vervolgens trokken de soldaten en hun

12
