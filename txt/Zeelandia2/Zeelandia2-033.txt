caal en opperkoopman Laurens Pit volgde Willem de Wilt op als kassier. Boekhouder
Adriaan van der Burch was tot opperkoopman bevorderd.

Uit de negotie- en garnisoensboeken bleek dat de onkosten voor 1641 hoog waren
opgelopen. Deze bedroegen:

ongelden te land                       f 181.205.15.9
ongelden te water                f 35.356 25
totale onkosten                          f216.561.25.4

Omdat de verkoop van handelsgoederen 233.095. 18.15 gulden had opgebracht, bedroeg
de winst voor 1641 na aftrek van de onkosten: 16.533.13.15 gulden.

De pakhuizen waren nog volgeladen met diverse koopwaar. De Atjehse kamfer, die
onverkoopbaar was, werd teruggezonden naar Batavia. Drie dagen voor het vertrek van de
schepen Walvisch en Zeehaen arriveerden toch nog vier jonken uit China met een lading
van 400 pikol witte ruwe zijde. Zo kon op het nippertje aan de bestellingen van Batavia,
Coromandel, Suratte en Patria worden voldaan.

xDagregisters Batavian 1641-1642, pp. 55-63, missive gouverneur P. Traudenius aan gouver-
neur-generaal A. van Diemen, Tayouan, 6 november 1641.

Op 26 januari 1642 arriveerde een Chinese jonk uit Tayouan te Batavia, die onder meer
een missive van Traudenius d.d. 17 november 1641 meebracht. Traudenius schreef dat op
11 november drie schepen, onder commando van koopman Jacob van Liesveld, bemand
met 94 Nederlanders en 1 1 Chinezen waren uitgevaren om nabij Macao, Hainan en in de
Bocht van Tonkin op vijandelijke vaartuigen te kruisen. En passant zou Tonkin worden
aangedaan, om brieven en geschenken van de gouverneur van Formosa aan de Tonkinse
vorst te overhandigen en de daar gestationeerde Compagniesdienaren af te lossen. Op de
terugtocht zou de vloot langs de kusten van Quinam en Chiampa op Spaanse galjoenen
kruisen.

Op 11 november 1641 arriveerde Maximiliaan Lemaire vanuit Deshima te Zeelan-
dia met het bericht dat de povere economische situatie in Japan bleef voortduren. Men was
gedwongen koopwaar met verlies te verkopen, maar dat gold ook voor de Chinezen. Japan
werd overstelpt met Chinese stoffen terwijl grote voorraden stukwerken, die bestemd waren
voor de Japanse markt, in China achterbleven.

De VOC-kooplieden te Tayouan hadden voor een tamelijk lage prijs toch nog ruwe
zijde weten te bemachtigen. Zij hadden eveneens Chinees goud, dat weliswaar van slechte
kwaliteit was, goedkoop ingehandeld tegen een ruilwaarde van 94 tael zilver voor 10 tael
goud. Nu kon een partij goud, ter waarde van f 225.953.13.-, naar Coromandel worden
gezonden.

Traudenius had twee gouden kettinkjes en zes stuks zijden stoffen, die 157 realen
waard waren, als geschenk van Iquan ontvangen. Vier Japanse vrouwen, die in Hirado
concubines van VOC-dienaren waren geweest en vanuit Japan naar Tayouan waren over-
gebracht, vervolgden hun reis naar Batavia met de Gulden Buys.

Op 20 november 1641 vertrokken 400 Nederlandse militairen en zeevarenden, on-
der aanvoering van gouverneur Traudenius, met Chinese sampans voor een strafexpeditie
naar de rebellerende dorpen Davolee en Favorlangh. De troepen landden op 23 november
bij de monding van de Poncan-rivier, waar zij met behulp van de sampans een brug over de
rivier sloegen. Twintig soldaten en 150 Chinezen werden met wat proviand en ammunitie
bij de vaartuigen achtergelaten. De rest van de krijgsmacht marcheerde direct door naar
vijandelijk gebied. In de avond voegde predikant Junius, die over land gekomen was, zich
met 15 ruiters en 1400 gewapende Formosanen bij de hoofdmacht. In de namiddag van
25 november bereikte het leger Davolee. Na wat schermutselingen vluchtte de bevolking
