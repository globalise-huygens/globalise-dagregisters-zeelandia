Op 5 oktober 1642 berichtten gouverneur en raden van Formosa aan de Hoge Regering te
Batavia, hoe succesvol het zendingswerk van predikant Robertus Junius was. Overal in het
westelijk deel van het eiland volgden jonge Formosanen nu regelmatig onderwijs in lezen
en schrijven en bovenal in de grondbeginselen van de christelijke godsdienst. De bekering
van de oudere mensen leverde echter nog veel problemen op. Voor een goede voortzetting
van de zendingsarbeid waren dringend meer predikanten op Formosa nodig.

VOC 1140, 455-485, missive gouverneur P. Traudenius aan gouverneur-generaal A. van Die-
men en de Raad van Indi, Tayouan, 5 oktober 1642.

Traudenius meldde dat in het najaar van 1642 bij de Chinezen weinig vraag had bestaan
naar goederen uit Formosa. Ondanks de gedane toezeggingen over goede betaling, waren
de Chinese kooplieden er niet toe te bewegen geweest meer zijde en porselein naar Tayouan
over te brengen. Enkelen van hen verklaarden dat zij, vanwege de vanouds door het centra-
le gezag in Peking uitgevaardigde beperkingen op het terrein van overzeesche economische
activiteit, hun toevlucht tot sluikhandel moesten nemen. Slechts enkele schippers kregen
middels een pas van de Combon, de gouverneur van de provincie Fukien, toestemming om
met Tayouan te handelen. Kooplieden die zonder pas werden aangehouden, konden offi-
cieel op strenge straffen rekenen, zoals het in beslag nemen van jonk en lading. Het was
echter volgens Traudenius ook algemeen bekend, dat de Combon en grootmandarijn
Iquan de voor Fukien zo onontbeerlijke zeevaart oogluikend toestonden. Het belangrijkste
probleem van dat moment vormde volgens hem de Chinese burgeroorlog, die in alle hevig-
heid woedde. Hierdoor was de aanvoer van handelsgoederen ernstig gestremd, want de we-
gen in het gebied ten noorden van Fukien, waarlangs de zijde en het porselein vervoerd
werden, waren zo onveilig dat ze alleen onder gewapend convooi te passeren waren. Indien
de VOC-kooplieden in staat waren Japans zilver als handelswaar aan te bieden, dan zou-
den de Chinese zeevaarders, ondanks de vermelde hindernissen, hun weg naar Tayouan
wel weten te vinden, zo meende Traudenius. In tussentijd werden met de VOC-schepen Tij-
ger en Nassau, die op 5 oktober van de rede van Tayouan waren vertrokken, in plaats van
porselein, slechts kleine hoeveelheden witte ruwe zijde, getweernde pool- en floszijde en
voor 2.000 catti aan Radix China, wat gember, poeder-, kandij- en broodsuiker meegege-
ven. Suiker was ten gevolge van de zware regenval die het eiland had geteisterd en de schip-
breuk van twee volgeladen suikerjonkjes, schaars en duur. Uiteindelijk had de Compagnie
toch gedurende het voorafgaande jaar, goud ter waarde van f 254.174.7.8 weten in te ko-
pen.

Teneinde de voordelen van de kolonie volledig te kunnen benutten, nam de raad van
Zeelandia het besluit om de Spanjaarden uit Quelang te verjagen. Gouverneur Traudenius
zond op 17 augustus 1642 kapitein Hendrik Harrouss, aan het hoofd van een krijgs-
macht van 690 koppen (waaronder 369 militairen, 222 zeevarenden en enige Quinam-
mers, Chinezen, Javanen en slaven), daar naartoe. Op 25 augustus 1642 gaf de Spaanse
bezetting zich over en viel het op een eilandje voor de kust gelegen fort La Sanctissima Tri-
nidad in handen van de VOC.

Ondertussen hadden gouverneur-generaal en raden te Batavia veldoverste Johannes
Lamotius benoemd tot commandant van een expeditie naar Quelang. Pas toen deze met
zijn manschappen voor Zeelandia verscheen, bereikte hem het bericht dat de Spanjaarden
zich al aan Harrousse hadden overgegeven. In overleg met de gouverneur en de raad van
Tayouan besloot Lamotius toch de reis naar Quelang te ondernemen om de inheemse be-
volking van het noorden te pacificeren en om de goudmijnen te ontdekken. Stormachtig
weer verhinderde de expeditieschepen echter de noordhoek van Formosa te ronden, terwijl
zware regenval het eveneens onmogelijk maakte de tocht over land te maken. Besloten

15
