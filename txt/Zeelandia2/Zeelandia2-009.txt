In de tekst van de dagregisters wordt regelmatig verwezen naar resoluties, missi-
ven en andere stukken. Hiervan wordt de vindplaats aangegeven, voor zover deze
stukken nog aanwezig zijn in het VOC-archief en de andere collecties van het Alge-
meen Rijksarchief. In deze tekstnoten worden achtereenvolgens de aard van het stuk,
de plaats en datum van uitgifte, het inventarisnummer en het folionummer gegeven.
Omdat veel documenten waarnaar in de tekst wordt verwezen niet bewaard zijn ge-
bleven, blijft de mededeling niet aangetroffenâ€™ achterwege. Geen vermelding betekent
dientengevolge dat het in de tekst genoemde stuk niet in het archief is aangetroffen.

Dezelfde regels gelden voor de biografische noten. Alln die personen, over
wie de bewerkers elders belangrijke aanvullende informatie hebben gevonden, zijn
voorzien van een korte levensbeschrijving, met nadruk op hun VOC-carrire. Over
personen van Formosaanse, Chinese en Japanse afkomst zijn doorgaans onvoldoen-
de biografische gegevens in de VOC-bronnen voorhanden. Voor de biografien van
VOC-dienaren is allereerst gebruik gemaakt van informatie in de resoluties van gou-
verneur en raden van Formosa. Soms zijn vermeldingen uit andere bronnen overgeno-
men zoals uit het personaliaregister op de Resoluties van gouverneur-generaal en ra-
den in Batavia (dat voor deze periode helaas onvolledig is), het Uitgaand Briefboek
van Batavia, de Scheepssoldijboeken en de in het Algemeen Rijksarchief aanwezige
fiches met VOC-personalia tot 1645 in de collectie Van Delden. Wat de literatuur be-
treft, is het notenapparaat van de door W.Ph. Coolhaas geredigeerde Generale Missi-
ven geraadpleegd, alsmede de biografische gegevens verzameld door W. Wijnaendts
van Resandt in De gezaghebbers der Oost-Indische Compagnie. Voorts is dankbaar ge-
bruik gemaakt van een klapper op VOC-personeel in Japan en op Formosa
(1639-1646) in de Steinmetz-collectie in de eerste afdeling van het Algemeen Rijks-
archief.

Opgemerkt dient te worden dat de biografische noten in de onafhankelijke de-
len van de Dagregisters Taiwan als een eenheid zijn te beschouwen. Personen worden
beschreven op het moment dat zij voor het eerst in de tekst verschijnen. Een enkele
maal zijn VOC-dienaren, die nu in een andere hoedanigheid een rol van betekenis
vervullen, opnieuw opgenomen in een noot.

Woordverklaringen bevinden zich in het afzonderlijke glossarium, dat eveneens
in samenhang met de overige delen dient te worden geraadpleegd. De index van geo-
grafische namen is aangevuld met een lijst van historische plaatsnamen. Op verzoek
van het ING wordt pas in het laatste deel een definitieve historische kaart van Taiwan
opgenomen.

Historisch overzicht

In 1624 legde de Verenigde Oostindische Compagnie de grondvesten van het kasteel
Zeelandia op het eiland Formosa met de bedoeling deze vestiging tot middelpunt te
maken van het snel expanderende handelsnetwerk van de Compagnie in het Verre
Oosten. Het eiland dat voorheen buiten de invloedssfeer van het nabije Chinese kei-
zerrijk had gelegen raakte nu gaandeweg betrokken bij de politieke en economische
ontwikkelingen van de Oostaziatische regio. Dit werd eerst goed duidelijk tijdens de
jaren veertig, het decennium dat in dit deel van het dagregister wordt behandeld. De
externe betrekkingen van de Nederlandse volksplanting op Formosa werden groten-
deels bepaald door de bijzondere relaties met de Cheng-clan die de dienst uitmaakte
in de tegenover Taiwan gelegen Chinese provincie Fukien, terwijl intern de pacificatie

IX
