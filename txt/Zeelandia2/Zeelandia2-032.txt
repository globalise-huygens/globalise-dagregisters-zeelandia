nemen. Hij had inmiddels zelf drie jonken, geladen met zijdewaren, naar Japan gezonden
en bij ervaren Chinese handelaren geinformeerd hoe de vaart op Japan het beste opgezet
kon worden. Deze hadden hem geadviseerd om de terugreis met Japans zilver bij voorkeur
in de maanden december en januari te aanvaarden.

Iquan en andere Chinese mandarijnen bleven zich inspannen om de Portugezen in
Macao te saboteren. Dit had tot direct gevolg dat de handel in Macao nagenoeg stil kwam
te liggen en dat bovendien de economische activiteiten in Canton daarvan ernstig te leiden
hadden. Onverkochte handelsgoederen, die oorspronkelijk voor de Japanse markt waren
bestemd, werden nu in Manila te koop aangeboden.

Op 24 augustus 1641 voeren twee jachten, een fluit, een jonk, de loodsboot en enige
kleine Chinese vaartuigen, bernand met 205 soldaten en 112 zeevarenden, uit onder com-
mando van kapitein Johan Juriaensz om het Spaanse fort te Quelang te veroveren. Na ver-
kenning van de vijandelijke stellingen keerde de vloot echter al op 22 september terug op de
rede van Tayouan. De opdracht was niet uitgevoerd omdat Juriaensz van oordeel was dat
hij over te weinig volk en kanonnen had beschikt om het fort te kunnen veroveren. Wel was
brand gesticht in het aan de overzijde van het eilandje Quelang op het vasteland van For-
mosa gelegen dorp Kimpantij. Juriaensz dacht wel dat, mits goede voorbereidingen wer-
den getroffen, het mogelijk moest zijn de Spanjaarden uit Quelang te verdrijven. Ook had-
den Chinezen vanuit Manila berichten meegebracht dat de Spanjaarden hun vestiging te
Quelang wel wilden ontruimen, maar dat zij daartoe vanuit het moederland geen toesterm-
ming hadden verkregen. Traudenius richtte zich, middels een missive d.d. 24 augustus
1641, direct tot de Spaanse gouverneur van Quelang met het advies dat deze zich beter kon
overgeven. Het per ommegaande verstuurde hoffelijke antwoord van gouverneur Gongalo
Portilio luidde dat hij verkoos zijn fort tot het uiterste tegen de VOC te verdedigen.

De groep militairen die te voet vanuit Quelang naar Tayouan was teruggekeerd, had
onderweg vrede gesloten met de Formosanen uit de streek rond Tamsuy. Zij hadden afge-
sproken dat er in oktober een inheemse delegatie uit Tamsuy naar kasteel Zeelandia zou
komen om zich officieel onder protectie van de Compagnie en Staten-Generaal te stellen.
Intussen verhinderde de noordermoesson het uitvaren van een nieuwe vloot naar Quelang.

In antwoord op het verwijt van gouverneur-generaal en raden dat hij onvoldoende
uitleg had gegeven over de door hen geconstateerde onjuistheden in de boekhouding van
Zeelandia, erkende Traudenius dat er inderdaad een post van goederen ter waarde van
10.400'f, realen abusievelijk als contant geld geboekt stond. Traudenius verklaarde dat
zijn voorganger Johan van der Burch bij geheime resolutie zo gehandeld had om de hoge
fortificatiekosten voor zijn superieuren in Batavia te verdoezelen. De Hoge Regering con-
cludeerde dat deze uiteindelijk 40.942 gulden duurder waren uitgevallen dan in rekening
was gebracht.

De inkomsten van de vestiging Formosa uit hoofdgeld, tollen etc. waren op orde.
Voortaan werd aan schippers van Chinese jonken die geen geldige handelspas bezaten, de
toegang tot Formosa bij plakkaat verboden. Zij waren nu ook verplicht in Tayouan een
heffing van 10 op de uitvoer van hertevlees en hertevellen betalen. Ook wat betreft de
landbouw waren de ontwikkelingen gunstig. De suiker- en rijstaanplant rond Tayouan en
Saccam breidde zich uit. De verwachting was dat de oogst in 1642 wel 7.000 tot 8.000 pi-
kol suiker en 250 lasten rijst zou opleveren.

Na terugkeer uit Tonkin was opperkoopman Carel Hartsinck tot secunde in
Tayouan benoemd. Opperkoopman Pieter Anthonisz Overtwater was aangesteld tot fis-

S Valentijn, (Oud en Nieuw Oost-Indin IVv, 72-73.
