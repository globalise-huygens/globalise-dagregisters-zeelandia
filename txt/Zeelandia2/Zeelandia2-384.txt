nen aldaar te inspecteren. Hoewel de VOC hem dit eerste verzoek toestond en hij enige pas-
sen ontving voor een beperkte handel met Quinam, mocht Iquan onder geen beding jon-
ken naar Tonkin sturen.

Het verzoek dat de mandarijn van Lampcan bij de autoriteiten van Zeelandia had
ingediend, om de zwavelhandel met Tamsuy en Quelangh te mogen onderhouden, werd
ingewilligd, onder voorwaarde dat Chinese handelaren recognitie betaalden. De snelle
achteruitgang van de hertestand op het eiland had het gouvernement doen besluiten om,
in plaats van het gebruikelijke aantal van 400, dat jaar slechts 364 pasjes uit te geven voor
de hertejacht. Om volledige uitroeiing van de herten te voorkomen, deed Caron het voor-
stel om voortaan steeds na twee jaar, de jacht voor n jaar te verbieden. De Chinese boe-
ren werkten ijverig verder aan de cultivatie van de vruchtbare Formosaanse landbouw-
gronden.

Hoewel de vorst van Lonckjauw op kasteel Zeelandia was ontboden, achtte Caron
de tijd nog niet rijp voor het sluiten van een vredesverdrag. Volgens hem moesten eerst be-
trekkingen met de bevolking van dat gebied tot stand worden gebracht. Er waren nog eens
vijf mannen, vier vrouwen en vier kinderen van Lamey naar Sincan gedeporteerd. De laat-
ste twee overgebleven Lameyers zouden te zijner tijd nog wel van het eiland gehaald kun-
nen worden. Lamney bleef, voor een jaarlijse som van 70 realen, aan Chinese boeren ver-
pacht. Op het eiland Botel Tobago zou een Compagnies-dienaar worden gestationeerd om
de plaatselijke taal te leren.

Het was nog te vroeg in het seizoen om de expeditie naar de goudmijnen te onderne-
men, want de wegen or de noord waren gedurende de regentijd onbegaanbaar. Wel was
inmiddels op 22 januari het krijgsvolk, onder leiding van Cornelis Caesar, Hendrik Steen
en kapitein Pieter Boon, op weg gegaan om de route naar Tamsuy en Quelang te verken-
nen en de streek in de omgeving van Tavacul te pacificeren.

In de raadsvergadering had men de datum waarop de noordelijke landdag zou
plaatsvinden vastgesteld op 8 maart 1645. De vertegenwoordigers van de zuidelijke dor-
pen zouden op 4 april bijeengeroepen worden.

Voor de verbreiding van het christendom in de noordelijke streken had de Compag-
nie dringend meer predikanten en ziekentroosters nodig. Caron wenstte, om het niveau
van de vaak onderontwikkelde ziekentroosters te verbeteren, zelf geschikte personen voor
die functie te selecteren. Hij vroeg Batavia ook enkele soldaten te sturen, die het lezen en
schrijven beheersten, zodat hij ze als schoolmeesters in dienst kon nemen. Nu wel gebleken
was, dat de Formosaanse talen voor oudere mensen bijzonder moeilijk te leren waren, had
de gouverneur vijf jongens in de leeftijd van 10 tot 14 jaar als taalleerlingen in verschillen-
de inheemse dorpen geplaatst. Hij was van plan om nog eens acht jongens aan deze groep
toe te voegen.

Caron stelde voor om de waarde van Europese munten exact vast te leggen, dit om
zwendel met het gehalte van valuta in het vervolg zoveel mogelijk te kunnen voorkomen.

De jaarlijkse Formosaanse bestelling die bij de hoge regering was ingediend, bevatte
een verzoek om medicijnen en glazen vensters. In verband met de vele inspectietochten die
bestuursambtenaren en geestelijk personeel over het eiland moesten maken, waren veel
meer paarden nodig.

xDagregisters Batavian 1644-1645, 160-169, missive gouverneur E Caron aan gouverneur-ge-
neraal A. van Diemen, Tayouan, 15 februari 1645.

Instructie C. Caesar, H. Steen en P. Boon, Tayouan, 20 januari 1645. VOC 1155, 619-623.

360
