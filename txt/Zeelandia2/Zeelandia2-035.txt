In een missive van 7 januari 1642 berichtte Traudenius dat enkele Tamsuyers, die met
vaandrig Thomas Pedel waren meegekomen, hadden verteld dat in het dorp Cauwlangh
(op anderhalve dagreis van Tamsuy gelegen) dagelijks goud gewassen werd aan een rivier-
oever. De inwoners van Cauwlangh droegen evenals de Formosanen van de oostkust dun-
geslagen goudplaatjes als sieraden om de hals en in het haar. Zij lieten geen Chinezen en ze-
ker geen Spanjaarden op hun grondgebied toe. De Tamsuyers zouden tevens hebben be-
weerd dat om de noordoost punt van Formosa een rivier stroomde, waarlangs men met
een kleine jonk de goudrijke dorpen zou kunnen bereiken. Zij boden de Nederlanders aan
om hen in april daar naartoe te leiden. De Chinese koopman Peco verklaarde zich bereid
om daarvoor een jonkje en proviand ter beschikking te stellen. De gouverneur wilde voor
deze ontdekkingstocht naar de goudrijke dorpen een flinke legermacht op de been brengen
en op 10 januari uit Zeelandia vertrekken om via de oostkust in noordelijke richting te
marcheren. Hij hoopte bovendien onderweg de inwoners van Tammalaccauw, als af-
schrikwekkend voorbeeld voor andere dorpen, te straffen voor de moord op onderkoop-
man Wesselingh en de vorst van Loncjauw de les te lezen vanwege diens tirannieke bestuur:

Soldaat Adriaen Watermont, door Wesselingh in het dorp Supra achtergelaten om
de plaatselijke taal te leren, was eind november naar Tayouan teruggekomen. Hij rappor-
teerde dat de bewoners van Supra beweerden dat ten oosten van het dorp Taculis goud te
vinden was. Watermont vertelde wel, dat in augustus 1641 een man uit Taculis in Supra
was verschenen, die, toen men hem wat klatergoud had laten zien, te kennen had gegeven
dat hij dat mineraal niet kende. Watermont was op advies van soldaat Allert Doedensen
na Wesselinghs dood teruggegaan naar Pimaba, waar hij door de bevolking vriendelijk
was ontvangen. Bij zijn vertrek deden zij hem uitgeleide en beloofden hulp in het geval de
Compagnie een strafexpeditie naar Tamrmalaccauw zou ondernemen.

Volgens de rapporten van predikant Junius die in Soulang verbleef, nam het aantal
bekeerlingen op Formosa steeds verder toe. Junius kreeg toestemming een corps de guarde
voor 25 VOC-soldaten in Soulang te laten timmeren. Op de kosten voor behuizing van de
predikanten en schoolmeesters, die opgelopen waren tot 12.000 gulden, moest bezuinigd
worden. Dit gold ook voor de geschenken die zij gewoon waren dagelijks aan de mensen uit
te delen, bij wijze van aanmoediging om zich te laten bekeren. Traudenius was van mening
dat de Compagnie heel goed de gepacificeerde Formosanen, in ruil voor bescherming,
jaarlijks tribuut kon laten betalen. De inheemse bevolking was daar volgens hem welge-
steld genoeg voor, want ze bezaten veel land. Hun probleem was dat zij te lui waren om hun
landerijen goed te bewerken. Junius gaf de gouverneur geen gelijk. Hij vond dat de Formo-
sanen veel te armoedig leefden om dergelijke belastingen op te kunnen brengen.

Traudenius wenste zijn Formosaanse onderdanen met rechtvaardige dwang ontzag
voor het VOC-gezag in te boezemen. Hij bracht deze inzichten in de praktijk door de sche-
dels van vermoorde Nederlanders uit de nabij Tayouan gelegen dorpen op te eisen en alle
Inipsen die zich daar nog bevonden gevangen te nemen of te verjagen.

De Chinezen verzochten herhaaldelijk vergunningen voor de hertejacht omdat het
voor hen bijzonder lucratief was hertevellen en -vlees naar China uit te voeren. Zij beloof-
den hiertoe geen valkuilen meer te graven maar alleen strikken te zetten. Gouverneur Trau-
denius willigde hun verzoek in, want dan kon de Compagnie een tiende penning op de uit-
voer heffen.

Enige particuliere Chinese handelaren hadden Tayouan aangedaan en hun inge-
voerde waren aangeboden tegen contanten. Tevens was een partij ruwe witte zijde verhan-
deld tegen peper en andere ruilgoederen. Zo wisten de kooplieden van Zeelandia nog
8.595 catti ruwe zijde in te handelen. In het algemeen stagneerde de handel tussen
Tayouan en het Chinese vasteland. Uit voorzorg werd in de magazijnen van kasteel Zee-

1
