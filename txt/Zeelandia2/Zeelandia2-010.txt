en de mise en valeur’ van het binnenland de aandacht van het VOC bestuur opeisten.

In de zuidoostelijke kustprovincie Fukien maakte gedurende de jaren dertig de voor-
malige VOC tolk en zeerover Cheng Chih-lung alias Iquan - de Nederlandse bronnen
gebruiken uitsluitend de tweede naam - op onstuimige wijze carrire. Hij was in 1628
voorwaardelijk door de Fukienese autoriteiten in genade aangenomen. Als officier
van de kustwacht kreeg hij de opdracht zijn voormalige companen en de VOC on-
schadelijk te maken. Ondanks enkele benauwde momenten waarbij Iquan zelf het on-
derspit dreigde te delven tegen de machtige piraat Janglauw, wist hij reeds rondom
1632 de rust in de kustwateren van de provincie Fukien te herstellen. Een jaar later
slaagde hij er zelfs in de Nederlandse blokkade in de baai van Amoy te breken en in
aansluiting daarop kwam hij gunstige handelsvoorwaarden overeen met gouverneur
Hans Putmans: de Nederlanders zouden niet langer hun eigen schepen naar Amoy
sturen maar de komst van de Chinese jonken in Tayouan afwachten.

In 1635-36 kondigde het Japanse shogunaat een reeks van verbodsbepalingen
af waarbij het Japanners verboden werd om naar het buitenland te varen, en in 1639
werd de Portugezen verder de toegang tot het land van de Rijzende Zon ontzegd. Zo
kregen de Nederlanders, door nauw samen te werken met Iquan en zijn kornuiten,
eindelijk toegang tot de handel in Chinese zijde en goud, en slaagden zij er tevens in
de plaats in te nemen van de Portugezen, die voorheen de belangrijkste toeleveraars
van Chinese produkten in Nagasaki waren geweest.

In 1641, het jaar waarmee deze bronnenpublicatie van het dagregister van kas-
teel Zeelandia aanvangt, lag het economisch leven in Manila en Macao vrijwel stil en
niets leek nog langer een monopoliepositie van de VOC in het handelsverkeer tussen
China en Japan in de weg te staan. Er werden zelfs stappen ondernomen om een bij-
zonder handelscontract met Iquan af te sluiten waarbij deze zich verbond om de VOC
vaste hoeveelheden Chinese zijde te leveren voor afzet in Japan, mits de Nederlanders
ook bereid waren voor zijn rekening 40 tot 45.000 taels aan koopmanschappen koste-
loos naar Japan te vervoeren. De Chinese admiraal durfde blijkbaar nog niet in te
gaan tegen de keizerlijke verordeningen, die aan Chinese kooplieden de directe vaart
op Japan ontzegde. Deze wat omslachtige constructie bleek echter onuitvoerbaar en
weldra liet Iquan zijn handlangers toe om tersluiks handelsjonken vanuit Fukien naar
Nagasaki uit te reden.

Toen vervolgens de aanvoer van zijde in Tayouan stokte, rees bij gouverneur
Paulus Traudenius het vermoeden dat quan nu op het meesterschap des handels’ uit
was. Door de aanvoer van zijde naar Tayouan tijdelijk in de havens van Fukien op te
houden, wist quan inderdaad de marktprijzen aanzienlijk op te drijven.

De Cheng familie breidde in de jaren veertig snel haar eigen overzeese handels-
netwerken in het gehele Chinese Zee-gebied uit en slaagde er zo in zich een onaan-
tastbare machtspositie te verwerven in de lokale politiek. Leek het welvaren van de
Nederlandse vestiging op Tayouan dus sterk afhankelijk van de grillen van Iquan, de
laatste kreeg op zijn beurt ook te maken met krachten die hemzelf te boven gingen. De
vroege jaren veertig in China werden gekenmerkt door grote onrust. De noordelijke
grens werd onveilig gemaakt door de troepen van het sterk opkomende Mandsjoe-
rijk, terwijl het binnenland geteisterd werd door hongersnood en boerenopstanden.
Een en ander culmineerde in de ineenstorting van de macht van het Ming-hof in Pe-
king en de daarop volgende bezetting door de Mandsjoe-troepen van de hoofdstad in
1644. Korte tijd later werd de Ch’ing dynastie uitgeroepen en de stelselmatige onder-
werping van het gehele Chinese grondgebied door het nieuw gevestigde uitheemse re-
