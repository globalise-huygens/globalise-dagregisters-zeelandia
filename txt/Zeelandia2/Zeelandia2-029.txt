Junius was op eigen verzoek naar Batavia vertrokken om gouverneur-generaal Van
Diemen persoonlijk over de goede resultaten van de zending op Formosa te rapporteren.
Samen met Traudenius en de toenmalige president Frangois Caron had hij op 28 februari
1641 de dorpen Mattauw, Soulang, Baccaluan en Sinckan gevisiteerd. Zij hadden daar tot
hun verrassing een groot aantal nieuwe christenen aangetroffen. De dominee had in het
voorjaar van 1641 zelf ongeveer 380 personen gedoopt, zodat er nu in totaal 4.000 tot
5.000 bekeerlingen op Formosa waren.

De verhouding met de inwoners van Favorlangh en Davolee bleef nog uiterst gespan-
nen, zodat door het gouvernement besloten werd deze noordwestelijke dorpen als afschrik-
wekkend voorbeeld voor andere opstandelingen te tuchtigen.

De inkomsten aan hoofdgelden, tienden van ingekomen- en uitgaande goederen en
aan pachtgelden bedroegen naar schatting 13.950,- realen. De fortificatin op het eiland
bevonden zich in redelijke staat. De kosten van de nieuwbouw op Formosa waren op
20.000 gulden beraamd. Alleen de gebouwen voor het corps de guarde op het bastion Vlis-
singen moesten nog worden voltooid. Volgens inlichtingen, ingewonnen van Chinese
schippers, was het slecht gesteld met de Spaanse vestigingen op de noordkust van het ei-
land.

Het garnizoen dat op het eiland Lamey was gelegerd, werd naar Zeelandia terugge-
roepen. Van de oorspronkelijke eilandbewoners resteerden nog 18 tot 20 personen, meest
oude mannen, vrouwen en kinderen, die, volgens het oordeel van de gouverneur, bij een
andere gelegenheid nog wel eens naar elders konden worden overgebracht. Hij dacht dat
zo'n evacuatie beter door Chinezen kon worden uitgevoerd, omdat de Lameyers doods-
bang waren voor de VOC-soldaten en zich voor hen schuil hielden.

De personeelsbezetting van de kolonie Formosa telde slechts 449 Europeanen. Trau-
denius adviseerde dit getal tot 600 man aan te vullen. Daarnaast waren volgens hem ten
minste 450 soldaten op het eiland nodig.

De jonken van Peco en Sitsick waren zeilvaardig voor hun reis naar Tonkin. De la-
ding die zij aan boord hadden bestond uit handelsgoederen ter waarde van ongeveer 5.000
realen.

Voor het in- en uitloodsen van vaartuigen liet Traudenius een grote loodsboot bou-
wen, die tegelijkertijd de verbinding met het, tegenover het schiereiland Tayouan op het
vasteland van Formosa gelegen, dorp Saccam kon onderhouden.

Maarten Wesselingh den avonturier, had weer een tocht naar de goudrijke dorpen
ondernomen. De twee VOC-soldaten die enige tijd geleden in Daracop waren achtergeble-
ven, had hij daar in goede gezondheid aangetroffen. Hoewel zij vriendelijk waren behan-
deld, hadden de dorpsbewoners zich wel afgevraagd wat de reden was voor dit langdurig
verblijf in hun midden. Een Inips, een inheemse heidense priesteres, had het gerucht ver-
spreid dat de Nederlanders alleen uit waren op het vergaren van goud en andere kostbaar-
heden. Daarop hadden de dorpsoudsten een inzameling gehouden en kreeg soldaat
Adriaan Watermont drie mandjes met hertevellen, schelpen, enige hoofdbanden en enkele
dunne gouden plaatjes aangeboden. Omdat hij weigerde de geschenken aan te nemen,
werden deze tot de komst van Wesselingh in het huis van het dorpshoofd opgehangen. Wes-
selingh wist, na zijn terugkeer, de inwoners van Daracop duidelijk te maken dat het de
Compagnie niet om goud, maar veeleer om vriendschap te doen was. Hij verzocht de
dorpsoudsten orn als teken van verbondenheid met de Compagnie een mandje met daarin
een boompje geplant naar Tayouan te sturen. Dit stelde de regenten gerust. Na een op-

2Dagregisters Taiwan 1 1629-1641, 245-247. Dagregister Batavian 1636, 287.
