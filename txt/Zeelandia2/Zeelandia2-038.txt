Op 14 februari waren enige dorpsoudsten uit het Favorlanghse gebied verschenen die de
schedels van de vermoorde onderkoopman Ruttens en zijn twee metgezellen kwamen over-
dragen. Onder voorwaarde dat zij de navolgende acht artikelen strikt zouden naleven wer-
den zij, ten overstaan van president Hartsinck en de raad, opnieuw aangenomen als onder-
danen van de VOC en de Staten-Generaal.

1 Schuldbekentenis.

2 Belofte om nooit iets tot nadeel van Nederlanders en hun bondgenoten te onderne-
men.

3         De dorpen mochten nooit meer moordenaars gedogen, voortaan zouden zij deze ver-
volgen en uitleveren aan het gerecht.

4 Zonder toestemming van de gouverneur was oorlogvoering met andere dorpen ver-
boden.

5 De Formosaanse bondgenoten waren altijd verplicht om Compagniesdienaren, die
hun dorp aandeden, onderdak te bieden, van proviand te voorzien en anderszins te
assisteren.

6 Formosaanse bondgenoten moesten aantreden als zij daartoe door de VOC werden
verzocht.

7Chinese jagers werden niet in hun velden toegelaten.

8 Zelf kregen zij permissie om in hun eigen jachtgebieden op herten te jagen, mits zij
zich aan de door het gouvernement opgestelde regels hielden.

Het contract werd op 23 februari 1642, in aanwezigheid van de Favorlanghse dele-
gatie, door gouverneur Traudenius gesloten. Daarbij werd de bepaling gesteld, dat ingeval
n van de artikelen meer dan tweemaal overtreden zou worden, het gehele dorp daarvoor
de verantwoording zou dragen. In dat geval zou ieder huisgezin een boete van tien bossen
padi en vijf hertevellen aan de Compagnie moeten voldoen. Tevens werd iedere hoofdman
opgedragen om in zijn dorp een huisje te bouwen dat kon dienen als ontvangstruimte voor
VOC-gezanten op doorreis.

Op 24 februari namen de broer van de regent van Pimaba en de VOC-soldaten die
in Supra, Vadaan en Pimaba gestationeerd zouden worden om kennis van de lokale talen
op te doen, afscheid en gingen zij op weg naar hun oostelijke bestemmingen. Diezelfde dag
verlieten koopman Jan Barentse Pels en onderstuurman Simon Cornelissen de rede van
Tayouan om de kusten van het gehele eiland Formosa verder in kaart te brengen.

De totale inkomsten van de VOC-vestiging Tayouan waren, sinds september 1641
tot aan het vertrek van de jonken in mei 1642, opgelopen tot f 25.799.9.9. De uitstaande
schulden, die waarschijnlijk nog voor de komst van de schepen werden afgelost, bedroegen
25.000 realen, terwijl de rele effecten van het kantoor een waarde van f 289.145.9.- verte-
genwoordigden. De koopmanschappen die nog in de pakhuizen lagen opgeslagen waren
volgens Traudenius, mits een weinich contant daer bij doende, nog wel tegen suiker te
verhandelen.

Ziekentrooster Jacobus Viverius zond medicinale siropen en conserven die uit Formo-
saanse kruiden waren samengesteld, ter keuring naar Batavia. Predikant Jan Claesen Ba-
vius maakte wat het geestelijck werck betrof, belangrijke vorderingen met taalonderwijs
en zendingswerk. Hij zou een waardig opvolger van predikant Junius kunnen worden. De
kerkeraad verzocht de Hoge Regering nog een predikant naar Formosa te beroepen.

De fortificatin bevonden zich in het algemeen in goede staat. Het garnizoen telde
633 militairen, onder wie 53 slaven.

Dagregisters Batavian 1641-1642, 146-153, missive gouverneur P. Traudenius aan gouverneur-
generaal A. van Diemen, Tayouan, 16 maart 1642.

14
