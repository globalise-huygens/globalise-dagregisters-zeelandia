Aanvullende informatie
voor de periode 10 november 1646-14 maart 1647

'Ende hoewel ick met coortse beladen was, soo ben ick eghter (op alles goede ordre
gestelt hebbende) met mijnen ommeslagh geimbarcqueert, ende den 13e november in
zee geraeckt’.

Rapport door Francois Caron van ’t gepasseerde op Formosa, in ’t fluitschip Joncker, seylende
naer de rheede van Batavia, december 1646. VOC 1160, fol. 53-103.

Caron zijn opvolger president Pieter Anthonisz Overtwater constateerde dat alle kostbare
goudtochten naar de noordelijke gebieden van Formosa geen resultaten hadden opgele-
verd, want er waren geen goudaders ontdekt. Op voorspraak van Overtwater bracht de
Raad van Zeelandia advies uit aan gouverneur-generaal Cornelis van der Lijn, dat het uit-
rusten van dergelijke expedities voortaan gestaakt diende te worden. De autoriteiten van
Batavia en Tayouan waren het erover eens, dat: de gout- en silverminen van de Com-
pagnie al gevonden zijn, als maer den proffitabelen handel door gantsch India ende
bijsonder in Tayouan ende Jappan mogen behouden..

Met het voortduren van de Chinese burgeroorlog hield ook de strernming in de aan-
voer van handelsgoederen naar Formosa aan. De VOC-pakhuizen van Zeelandia, volgela-
den met koopmanschappen bestemd voor de Chinese handel, bleven gesloten.

Generale Missivenn, 1639-1655, Van der Lijn, Caron, Reniers, Caen, IV, Batavia, 21 december
1646, p. 290.

Terwijl de Mantsjoe-legers op het Chinese vasteland steeds meer terrein wonnen, weigerde
Japan iedere toenadering van de nieuwe machthebbers in China. Indien die situatie zou
voortduren en alle betrekkingen tussen Japan en China verbroken bleven, dan zou dat wel
eens bijzonder gunstig voor de handel op Formosa kunnen uitpakken. In dat geval, zo re-
deneerden de raadsleden van Zeelandia, waren Chinese kooplieden in belangrijke mate
aangewezen op de tussenhandel van Tayouan.

De landbouw breidde zich verder over het eiland uit, want het areaal aan bouwland
was gestegen van 3000 morgen naar 10.000 morgen. Het viel te verwachten dat nog veel
meer Chinezen, moe van het oorlogsgeweld in eigen land, als vluchtelingen naar Formosa
zouden uitwijken. De Compagnie stimuleerde de Chinese immigranten zich vooral op de
verbouw van suiker te gaan toeleggen. Ook was een begin gemaakt met de aanplant van
moerbeibomen die voor de zijdeteelt bestemd waren. Hiertoe had men vanuit China des-
kundigen ontboden, die tevens de eerste zijderupsen op Formosa invoerden.

Steeds meer inheemse dorpen hadden zich onderworpen aan het gezag van de Com-
pagnie. In het najaar van 1646 stonden 60.000 bewoners als VOC-bondgenoten geregi-
streerd. De meeste van hen waren afkomstig uit het vlakke, westelijke deel van het eiland,
waar regelmatig landdagen werden gehouden. Vele Formosanen lieten zich dopen, met het
gevolg dat er veel te weinig schoolmeesters waren om de bekeerlingen christelijk onderwijs
te geven. Doorgaans moest men zich behelpen met onbekwame soldaten die meestal over
onvoldoende capaciteiten beschikten om als schoolmeester te kunnen worden ingezet.

Naar verwachting zou het aantal hertevellen dat jaar 50.000 stuks bedragen. Omdat
de hertestand snel verder terug liep, werden Chinese immigranten voortaan geheel van de
jacht uitgesloten.

In de pakhuizen van Zeelandia hielden de kooplieden een partij van het voor Coro-
mandel bestemde zilver, ter waarde van f 200.000, achter om in het voorjaar van 1647
alsnog voor de Chinese handel te kunnen gebruiken. Dankzij redelijk gunstige economi-

543
