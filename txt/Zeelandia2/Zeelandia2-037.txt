hulptroepen door moeilijk begaanbaar terrein op naar het in de bergen gelegen Tamma-
laccauw, dat ondanks felle tegenstand werd ingenomen en verwoest. Traudenius vaardigde
ter plekke de ordonnantie uit dat er op diezelfde plaats nooit meer een nederzetting mocht
verrijzen. Terug in Pimaba werd eerst proviand ingenomen, waarna de krijgsmacht op 26
januari weer op weg ging om de tocht om de noord voort te zetten. De 4e februari deden de
mannen Sibilien aan, maar omdat daar weinig rijst te krijgen was, trok men de volgende
dag weer verder langs het strand. Bij het oversteken van een riviermonding verdronk een
soldaat omdat hij door de sterke stroming werd meegesleurd. Toen ze door een diepe kloof
tussen bergketens trokken, werden ze plotseling begroet door ongeveer 400 gewapende
krijgers, afkomstig uit de acht grootste bergdorpen. De uitnodiging van de aanvoerders om
hen te volgen, werd beleefd geweigerd. Maar enige tijd later, toen de militairen verderop een
rivier passeerden, vielen de Formosanen, die nieuwsgierig waren naar wat de Nederlandse
musketten nu werkelijk konden uitrichten, onverhoeds aan. De musketiers wisten de vij-
and na het lossen van ongeveer 100 schoten op de vlucht te jagen. Enige inwoners van Sibi-
lien vertelden naderhand dat de bergbewoners van plan waren geweest alle Nederlanders te
doden. Op 7 februari besloten de officieren om via Pimaba het Tacabulgebergte over te ste-
ken om over land terug te keren naar Tayouan, want het was niet mogelijk gebleken om
daar vandaan door het hooggebergte verder te reizen naar de vermeende goudplaatsen Ta-
culis en Lilau.

Op de 8e februari marcheerde het expeditieleger langs het dorp Pisanan door naar
het grote dorp Vadaan waar hoofdman Roringh hen goed onthaalde. De regent toonde
zich blij met de overwinning van de VOC op zijn vijanden en verzocht of twee Nederlanders
in zijn dorp wilden blijven om de taal te leren. In de avond reisde men verder naar Surassa
om op 12 februari 1642 Pimaba te bereiken waar, tijdens een oponthoud van twee dagen,
de inwoners zoveel mogelijk werden aangespoord om rijst te gaan verbouwen. Vijf gezan-
ten uit Tammalaccauw verschenen in Pimaba om vredesonderhandelingen te voeren met
de Compagnie. Zij kregen ernstige verrnaningen wegens het bloedvergieten en de bepaling
opgelegd dat Tammalaccauw voortaan onderworpen zou zijn aan Pimaba. Op de 14e
werd de terugtocht aanvaard en deden overste Radout, zijn broer en 20 jongemannen van
goede familie de manschappen uitgeleide. Vier Nederlandse soldaten bleven in het dorp
achter.

In alle dorpen die onderweg in het zuidelijke binnenland werden gepasseerd, klaag-
den de inwoners over last die zij ondervonden van de machtige vorst van Loncjauw. Op 19
februari bereikte men het strand aan de Westkust. In Pangsoia werd gebivakkeerd en kreeg
het krijgsvolk warme rijst, varkensvlees en hoenders te eten. De volgende dag trokken ze
verder langs Cattia en verschillende andere dorpen naar Tapouliangh. Onderweg werden
overal de Formosanen aangemoedigd om rijst te gaan verbouwen. De 23e februari keerde
het expeditieleger terug op kasteel Zeelandia.

Gedurende de krijgstocht, die geheel naar wens was verlopen, had men aan Neder-
landse zijde slechts twee personen verloren. Maar wat het Formosaanse goud betrof was de
Compagnie niets wijzer geworden. Wel had een inheemse smid uit Supra de expeditieleden
te kennen gegeven dat die van Taculis de gouden sieraden, die in diverse dorpen werden ge-
dragen, nrmaal per jaar verhandelden voor hertevellen. Traudenius concludeerde uit het-
geen hij onderweg waargenomen had, dat er naast goud ook koper op het eiland te vinden
moest zijn. Hij verzocht Batavia dan ook deskundige mijnwerkers te sturen. De gouverneur
besloot tegemoet te komen aan een verzoek van de Formosaanse bondgenoten. Dit kwam
er op neer dat vier soldaten in Pimaba, twee in Supra en twee in Vadaan gestationeerd zou-
den worden or de lokale talen te leren.

Tijdens Traudenius afwezigheid van kasteel Zeelandia was er geen handel gedreven.

13
