Aanvullende informatie
voor de periode 21 november 1656 tot 10 maart 1657

Het fluitschip Coninck Davidt vertrok op 30 november 1656 naar Batavia. Kort daar-
op, op 10 december, zeilden vier andere schepen, Arnemuyden, Soutelande, Calfen Ter
Veer, gezamenlijk naar de Indiase gewesten met een lading van goud, zilver en koop-
manschappen ter waarde van f 1.823.595:7:11. Op dezelfde dag voer het fluitje Char-
lois uit met als bestemming Siam. Haar lading bestond uit zestigduizend tailen Japans
schuitzilver en enige Japanse kleinigheden alles te samen voor een waarde van
f 171.724:9:6. De Raad van Tayouan gaf hun bij het afscheid de volgende wens mee:
De goedertierende Godt geleyde voornoemde schepen alle voorspoedich tâ€™harer ge-
destineerde havenen ende segene haer ladingh met veelvoudige gewenschte vruchten.

Op 26 december 1656 had gouverneur Cornelis Caesar het oppergezag aan pre-
sident Frederik Coyett overgedragen, die vervolgens op plechtige wijze aan zijn onder-
geschikten was voorgesteld. Kapitein Thomas Pedel en koopman Jacobus Valentijn
werden diezelfde dag tot raadsleden aangenomen en koopman David Harthouwer
werd (na het vertrek van Gerard de Ridder) tot fiscaal benoemd.

De pachters van de Chinese hoofdgelden wendden zich tot het gouvernement met
de mededeling dat vanwege het uitblijven van Chinese jonken en een gelijktijdige in-
krimping van de Chinese gemeenschap op het eiland ten gevolge van remigratie en
sterfte, zij maandelijks gemiddeld vierhonded realen minder ontvingen dan oorspron-
kelijk begroot. Zij verzochten dat hun vergund zou worden om in plaats van het oor-
spronkelijk vastgestelde bedrag aan pachtgeld gedurende enkele maanden een lage
som te betalen, belovende dat zij, zodra de situatie weer zou verbeteren, het verschil
alsnog zouden voldoen aan het collecteurskantoor. Ook de pachters van de handel met
de Formosaanse dorpen, die bijna geen handelsgoederen meer hadden weten te be-
machtigen, verzochten om kwijtschelding van de laatste verschuldigde pachtpennin-
gen. Gouverneur en raden van Tayouan durfden deze verzoeken echter niet meteen in
te willigen, maar vroegen de Hoge Regering om advies. Dit gold evenzeer voor het
verzoek van de voornaamste Chinese landbouwers die in schulden waren geraakt en
om een voorschot op de betaling vroegen. Gouverneur en raden vonden dat zij niet veel
meer konden doen dan geduld betrachten.

Het jacht Zeehond, met bestemming Batavia, werd geladen met 175.780 kati
poedersuiker in 750 kisten, achttien stuks geschut, dat merendeels geborgen was uit
verongelukte schepen en 332 oude musketten. Twee molenstenen, die op verzoek van
Batavia uit Quelang waren gehaald, completeerden de lading.

Na aftrek van de onkosten bedroeg de suikeropbrengst f 29.740:16:4. De koop-
lieden van Tayouan waren gebaat bij snelle verscheping. Door een tekort aan scheeps-
ruimte dreigde echter veel suiker in de pakhuizen te Tayouan achter te blijven. Naar het
zich liet aanzien en tot grote opluchting van de door schulden geplaagde Chinese boe-
ren, zou de volgende oogst beter uitvallen.

Missive gouverneur F. Coyett en raden aan gouverneur-generaal J. Maetsuycker,
Tayouan, 27 december 1656. VOC 1218, fol. 467-471.

Oud-gouverneur Cornelis Caesar had Tayouan op 17 januari 1657 verlaten. Na aan-
komst in Batavia werd hem medegedeeld dat zelfs de Heren XVII in patria ontevreden
waren over de verlaging van de tol die op de uitvoer van Formosaans hertenvlees gehe-
ven werd. Caesar repliceerde dat de oude waarde van de tol vastgesteld was met het doel

131
