nadagen van het Formosaanse drama doen ons denken aan een avonturenfilm. Onder zijn
leiding werden 82 mannen, vrouwen en kinderen vanuit het geisoleerde Pimaba op de oost-
kust van het eiland dwars door vijandelijk gebied naar een afgesproken plek aan de kust bij
Tancoya geloodst, waar zij kort voor de overgave van kasteel Zeelandia nog door een
Compagnieschip konden worden opgepikt. Wij lopen echter vooruit op de gebeurtenissen.

Eind jaren vijftig heerste er een gedrukte stemming op het kasteel Zeelandia als
gevolg van de omineuze berichtenstroom uit China en de moeilijke leefomstandigheden
op Formosa zelf. Met name gouverneur Frederik Coyett, die op 26 december 1656 het
roer van zijn voorganger Cornelis Caesar overnam, had een zware taak in het vooruit-
zicht. Hij was in een langlopend conflict verwikkeld met de vroegere gouverneur Nico-
laes Verburch (1650-1653), die inmiddels te Batavia zitting had genomen in de Raad van
India en hem in die hoedanigheid systematisch tegenwerkte. De lezer van 't Verwaar-
loosde Formosa krijgt welhaast de indruk dat het verlies van Taiwan niet anders was dan
een uit de hand gelopen ruzie in de hogere regionen van het VOC bestuur, waaraan de
leiders van de twee hulpexpedities die respectievelijk in 1660 en 1661 werden uitgezon-
den - de op eigenbelang uit zijnde Jan van der Laan en de lafhartige Jacob Caeuw - nog
het hunne bijdroegen. De nauwgezette verslaggeving van de dagregisters plaatst echter
de invasie van Coxinga’s troepen en het negen maanden durende beleg van Kasteel Zee-
landia in een heel ander daglicht. Met name de daarin voorkomende gestaag gevoerde
briefwisseling tussen de Nederlandse autoriteiten en de Chinese veldheer laat er geen
twijfel over bestaan wie de werkelijke antagonisten waren.

Schrijven zij aanvankelijk nog elkaar over het handelsembargo en Hollandse zee-
roverspraktijken, in de herfst van 1660 is de spanning over een op handen zijnde invasie
zo gestegen in Tayouan dat Gouverneur Coyett zich op 31 oktober schriftelijk tot Co-
xinga wendt met de vraag wat zijn bedoelingen zijn. Hoewel deze repliceert dat hij niet
gewent was sijne desseynen t'openbaren, maar dickwils een gerucht om de west maakte,
als hij oost aan te gaan in t herte beslooten hadde’, laat hij tevens weten dat hij voorlopig
niet van plan is iets tegen dit kleen gras voortbrengend landt’ te gaan ondernemen. De
Chinese veldheer had het veel te druk met zijn veldtochten tegen de Mantsjoes. In zijn
eerdere correspondentie had Coxinga er overigens nooit enige twijfel over laten bestaan
dat Formosa zijn voorouders en bij gevolge hemzelf’ toebehoorde.

Op zaterdag 30 april 1661 is het zover: s Morgens ten half 7 uuren stil en disich
weer sijnde, sagen . een ongemeen groot aantal Chinese jonken naer Lackjemoey af-
sacken, na alle schijn de oorlochsmacht van Coxinja uyt China.’ Inderdaad komt de
Chinese krijgsheer het eiland persoonlijk opeisen met een vloot van 300 jonken bemand
met meer dan 20.000 matrozen en soldaten.Van meet af aan is het duidelijk voor de Raad
van Tayouan dat, gezien de overmacht van de vijandelijke troepen, de Compagnie al
haar nederzettingen op het eiland Formosa zal moeten opgeven. De overgave van het
fortje Provintia op Saccam is een kwestie van dagen; vervolgens moeten de Hollanders
zich overhaast uit de stad binnen de hoge muren van het kasteel Zeelandia terugtrekken.
Dan neemt het beleg met zijn schermutselingen, manoeuvres en intimidaties een aan-
vang. Coxinga eist op hoge toon de overgave van het kasteel, maar Coyett weigert. Ge-
zanten worden over en weer gestuurd. Via hen maar ook via overlopers of gevangen
tegenstanders probeert men in het kasteel op de hoogte te blijven van wat er zich in het
kamp van de Chinese veldheer afspeelt. Wanneer de door Coxinga gezonden Sinjeur
Paulus Ossewayer in de eerste weken van de confrontatie een wat al te rooskleurig beeld
geeft van de toestand in het kamp van de vijand, wordt hij door de gouverneur in een
kamertje afgezonderd zodat het krijgsvolk door zijn verhalen niet op verkeerde gedach-
ten kan worden gebracht. (D fol. 555).

XI
