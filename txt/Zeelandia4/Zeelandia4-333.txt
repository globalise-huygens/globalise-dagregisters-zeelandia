Aanvullende informatie
voor de periode 1 maart 1658 tot 1 maart 1661

In het najaar van 1658 voeren een tiental VOC-schepen vanuit Japan naar Tayouan.
Op 13 oktober verschenen op de rede het fluitschip Veenenburg, het jacht de Haes, de
fluit Breukelen, en het jacht Arnemuyden. Drie dagen later volgden de jachten Bloe-
mendael en de Zeeridder. Op 23 oktober arriveerde het jacht Calf. Op diezelfde dag
vertrokken naar Batavia het jacht Domburgh en het fluitschip Trouw. Het fluitje de
Vink, dat in gezelschap van de Bloemendael en de Zeeridder vanuit Nagasaki was ver-
trokken, slaagde er door een storm niet in de rede van Tayouan aan te doen, maar wist
uiteindelijk wel, op 1 december, veilig Batavia te bereiken. Dar arriveerden de daar-
opvolgende dagen ook het jacht Domburgh en de fluit Trouw. De Japanse goederen die
met de overige schepen op Tayouan aangebracht werden, waren behalve voor het eiland
zelf, bestemd voor Siam, Coromandel en Bengalen. Zij bestonden uit Japans schuitzil-
ver, staafkoper, kamfer, rijst, tarwe, thee en katoenen rokjassen.

Over het gehele jaar genomen was in 1658 op Tayouan 13.000 pikol fijn staafko-
per tegen 11 tail en 4 maes per pikol ingehandeld. Daarvan was 5800 pikol naar Tayou-
an gebracht om vervolgens naar Coromandel, Suratte en Perzi verscheept te worden,
terwijl de resterende 7200 pikol voor patria bestemd was.

Op 1 december 1658 keerde het jacht Brouwershaven van Canton terug op de rede
van Tayouan. Het jacht Calf was, nog juist voor de kentering van de zuidermoesson,
met een partij onverkoopbare handelsgoederen uit de baai van Haytemon vertrokken,
net op tijd om Tayouan te bereiken.

Coxinga had sinds het opheffen van het handelsembargo niets van zich laten ho-
ren. Chinezen op het eiland meenden dat hij het in de oorlog nog wel enige tijd tegen de
troepen van de 'Tartar’ zou kunnen uithouden, omdat zijn handelsimperium hem een
sterke positie verschafte.

De suikeroogst van het afgelopen seizoen was tamelijk gunstig uitgevallen, zodat
8000 pikol suiker naar China uitgevoerd kon worden. De inheemse bevolking van het
eiland hield zich tamelijk rustig. Dit gold zelfs voor Tamsuy, waar zich sinds de laatste
krijgstocht geen ongeregeldheden meer hadden voorgedaan. Overigens was het opper-
hoofd aldaar, Pieter Boons, korte tijd na aankomst aan de Tamsuyse ziekte’ overle-
den. Het gouvernement had daarop koopman David Harthouwer naar de beide noor-
delijke vestigingen gezonden om de boekhouding te controleren en tevens koopman
Nicolaas Loenius tot opvolger van Boons aan te stellen. Deassistenten Jacob Balbiaan
en Harman Broeckman gingen ondertussen met twee soldaten naar Terraboan om
daar de goudhandel op poten te zetten, terwijl assistent Van der Meulen naar het niet
ver daarvandaan gelegen Tallabayawan vertrok om de lucratieve handel in hertenvel-
len te bevorderen. De voornaamste reden omde bezetting van de vestigingen Tamsuy en
Quelang, waar zo veel mensen stierven en waar zich zo veel andere problemen voorde-
den, niet op te geven, was evenwel dat de Chinezen daar anders vrij spel zouden krijgen.
De Hoge Regering vreesde dat zij dan een slechte invloed op de Formosanen zouden
gaan uitoefenen.

Zeven predikanten waren op het eiland actief. Hun activiteiten concentreerden
zich vooral op de rondom Tayouan gelegen dorpen. Het zendingswerk in de verderaf
gelegen gebieden lieten zij voornamelijk over aan schoolmeesters. Gouverneur en ra-
den hadden de predikanten danig tegen zich in het harnas gejaagd door hen over dit
afschuiven van hun verantwoordelijkheden ernstig te onderhouden. Batavia meende

311
