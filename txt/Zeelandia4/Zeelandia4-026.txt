eerd werd, omdat hij zo zijn eigen machtspositie kon verstevigen. Dit ging dan wel ten
koste van zijn berooide onderdanen, die aan zware belastingen onderworpen werden
om de krijgsverrichtingen te kunnen bekostigen. De meeste kooplieden waren al gerui-
neerd. De krijgsheer zelf daarentegen wist zijn handelsmonopolie nog uit te breiden.
Het voorafgaande seizoen had hij vele jonken voor eigen rekening naar Japan, Tonkin
en andere plaatsen uitgezonden, zodat hij ook steeds meer een directe bedreiging voor
de Compagnie in het Chinese-Zeegebied ging vormen. En directe aanvaring tussen
Coxinga en de VOC had zich al voorgedaan. En van zijn jonken, die onderweg was van
Palembang naar zijn Chinese thuishaven, was door de Compagnie opgebracht en de
daarin aanwezige vierhonderd pikol peper waren er uitgelicht. Via de hoofden van de
Chinese gemeenschap op Tayouan had een woedende Coxinga aan de overheid van
kasteel Zeelandia laten weten dat bij herhaling van een dergelijk incident, hij aan zijn
kooplieden een verbod zou uitvaardigen op het handeldrijven met de Compagnie.

De tegenvallende suikeroogst van het vorige seizoen had de Chinese landbouwers
op het eiland steeds verder in de problemen gebracht. Hun enige hoop om uit de schul-
den te geraken, vestigden zij op de nieuwe oogst. Om wat tegemoet te komen aan de
gedupeerde boeren, hadden gouverneur en raden de verlaging van de suikerprijs uitge-
steld totdat de nieuwe oogst zou zijn binnengehaald. Bovendien stelde de Compagnie
hun ook daarna een redelijke prijs per pikol in het vooruitzicht. De VOC was er immers
in het geheel niet bij gebaat haar pachters in het verderf te storten. Het voor de rijst-
bouw bestemde landbouwareaal, overigens, was recentelijk door de nijvere Chinese
boeren enorm uitgebreid.

In 1655 waren op Formosa vijf predikanten vanuit Batavia aangekomen, zodat
met de aanvang van het nieuwe jaar acht predikanten op het eiland werkzaam waren:
Johannes Cruyff op kasteel Zeelandia, Anthonius Hambroeck in het district van Mat-
thauw en Dorco, Johannes Backerius in het Favorlanghse district, Marcus Masius in
Tamsuy en Quelang, Harmanus Bushof in Soulangh, Backloangh en Tivorangh, Ar-
noldus Wincemius in Sincan en Tavokan, Petrus Mus in Tirosen en de daarbij gelegen
dorpen en ten slotte Johannes Campius in Tackais. Daarnaast verbleef proponent Pe-
trus Holthuysius in Bacloang en waren drie ziekentroosters in Favorlangh, in Tackais
en in Tivorangh geplaatst. Vanwege het ongezonde klimaat in de zuidelijke gewesten
zou dr niet langer een kerkelijke vertegenwoordiger resideren. In het vervolg zou dat
gebied onder toezicht van de in Sincan en Soulangh geplaatste predikanten staan en
n keer per jaar door n van hen geinspecteerd worden.

Het fortje Provintia te Saccam was voltooid, maar de bouwkosten waren het
oorspronkelijke budget ver te boven gegaan. De Compagnie had nu geen geld meer
beschikbaar voor de bouw van andere versterkingen. Het garnizoen telde na het vertrek
van het schip Nieuw Enckhuizen niet meer dan duizend man, hetgeen volgens de gou-
verneur, gezien de bedreiging die mandarijn Coxinga voor de positie van de VOC op
Formosa was gaan vormen, ruim vijfhonderd militairen te weinig was.

Enige tijd tevoren hadden gouverneur en raden van Tayouan aan de Chinese
pachters van de Tickorangse landerijen het voorstel gedaan om hun dat land (na het
verstrijken van de afgesproken termijn van zeven jaar) in eigendom te geven. Dit voor-
stel werd nu ingetrokken, omdat gouverneur Caesar vond dat die vruchtbare land-
bouwgrond niet voor altijd van de inheemse bevolking mocht worden afgenomen. Hij
hoopte dat zij zich in de toekomst meer dan nu het geval was op de landbouw zouden
gaan toeleggen. De Hoge Regering was het niet met hem eens. Volgens Batavia lag het
niet voor de hand dat de Formosanen, die hiertoe in het verleden nooit neigingen had-
den getoond, zich in de toekomst tot nijvere boeren zouden ontpoppen.
