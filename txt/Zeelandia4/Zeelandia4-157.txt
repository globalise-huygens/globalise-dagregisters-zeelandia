waar Formosaanse wezen een christelijke opvoeding konden krijgen in de Nederlandse
taal. Om dit alles voor elkaar te krijgen, had de kerk meer geld nodig.

In 1657 besloten gouverneur en raden de gebruikelijke landdagen af te gelasten,
omdat er een epidemie van kinderpokken onder de Formosanen woedde, met name in
de noordelijke gebieden.

De landbouw, waarop het grootste gedeelte van de Chinezen voor zijn levenson-
derhoud was aangewezen, ontwikkelde zich gunstig, zozeer dat men zelfs de door een
zware taifoen aangerichte vernielingen wel te boven meende te kunnen komen. Alleen
de suikerteelt had ernstig van de taifoen te lijden gehad, zodat volgens de schatting van
de betrokken boeren de opbrengst van de oogst niet meer dan 25.000 pikol zou bedra-
gen. Een gunstig effect werd verwacht van de verplichting die de Compagnie aan de
boeren opgelegd had om de door hen geoogste suiker zelf in kisten op te slaan. Hierdoor
werd het probleem van het tekort aan bergruimte in de pakhuizen ondervangen en het
risico in geval van brand gespreid.

De benarde omstandigheden, die voortduurden zolang Tayouan verstoken bleef
van goederen en levensmiddelen uit China, werden enigszins verlicht door de redelijke
opbrengst van zowel de tarwe- als de gierstoogst. Dit veroorzaakte een lichte daling
van de padie-prijs, zodat voedselschaarste werd voorkomen. Om de verbouw van con-
sumptiegewassen te stimuleren, gaf de Compagnie enkele nabij Saccam gelegen
braakliggende gronden in pacht uit.

Gewoontegetrouw vonden op Nieuwjaarsdag 1657 de benoemingen van de leden
van de Raad, van het gerecht van kasteel Zeelandia en van het landgerecht in Provintia
plaats. Korte tijd later werd besloten het ambt van substituut-landdrost voortaan door
twee personen te laten vervullen. De keuze viel op sergeant Pieter van Keulen, die
tevoren raadslid van het landgerecht was, en op de voormalige ijkmeester Jacob Mai-
jer. Beiden beschikten over kennis van de Chinese taal en waren goed thuis op het
Formosaanse platteland. Zij werden aangenomen in de rang van assistent met een vijf-
jarig dienstverband. Later zou een derde substituut-landdrost benoemd worden, die het
toezicht kreeg over het dichtbevolkte gebied aan de overzijde van de Verse Rivier.

De houten loods in de stad Zeelandia, die als woning en werkplaats voor de tim-
merlieden had gediend, was door de taifoen van 7 oktober 1656 geheel verwoest. Uit
bezuinigingsoverwegingen besloot men de timmerlieden onder te brengen in de nieuwe
vleeshal. Nieuwe woningen, pakhuizen, werkplaatsen en vestingwerken werden voor-
lopig niet gebouwd. Wel zou men erop toezien dat de bestaande gebouwen zo goed
mogelijk werden onderhouden. Gouverneur en raden vroegen de Hoge Regering om
hiertoe een bekwame bouwmeester naar Tayouan te sturen. Coyett vroeg Batavia bo-
vendien om vijfhonderd soldaten, die nodig waren om de opstandige noorderlingen
mores te leren en deels ook om militairen wier dienstverband al geruime tijd was ver-
streken, af te lossen. Soldaten die iets van een opleiding genoten hadden, zodat zij
eventueel voor andere functies ingezet konden worden, verdienden de voorkeur.

Dominee Hambroeck verzocht om verlenging van zijn dienstverband. Daar hij
zich vrijwillig had aangemeld voor de moeilijke en gevaarlijke dienst in de zuidelijke
dorpen, meenden gouverneur en raden dat hij in aanmerking kwam voor enige salaris-
verhoging. Ook koopman Thomas van Yperen, die als secretaris fungeerde, verzocht
om bevordering.

De Chinese cabessa's die geen direct antwoord van Coxinga hadden gekregen op

2Zie: A. VOC 1218, 284-286.

135
