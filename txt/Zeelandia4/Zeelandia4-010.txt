Ook op een andere wijze voelde men op Formosa de weerslag van de Chinese
burgeroorlog. In 1658 en 1659 - twee jaren waarvan geen dagregisters bewaard zijn
gebleven - zochten niet minder dan 25.000 ontheemden uit Fukien hun toevlucht op
het eiland. Toen eenmaal geruchten de ronde gingen doen dat Coxinga’s overkomst
nakende was, stuurden deze Chinese landverhuizers prompt hun vrouwen weer terug
naar het moederland.

Een andere factor die de overslagfunctie van het kasteel Zeelandia voor de handel
tussen Japan en Zuidoost Azi in het geding bracht, was het geleidelijk verzanden van
het kanaal’, de doorgang van open zee naar de welbeschutte baai. Grote schepen met
een diepgang van twintig voet konden als gevolg van deze drempel -er stond bij springtij
hoogstens 12 voet water - niet langer bij de pakhuizen komen. Zij moesten in de Pesca-
dores archipel of buitengaats, v6r de banken, voor anker gaan en werden daar in volle
zee met behulp van lichters bevracht en gelost. Gezien de grillige weersomstandigheden
was dit een enorm obstakel voor de voortgang van de handel. Dientengevolge kwam ook
de centrale overslagfunctie van Tayouan binnen het handelsnetwerk van de Compagnie
in het Chinese Zeegebied in het geding.

Het periodiek wegvallen van de handelsbetrekkingen met de provincie Fukien,
waarvandaan de meeste Chinese migranten op Taiwan afkomstig waren, had natuurlijk
ook zijn weerslag op het maatschappelijk leven van het eiland zelf. Enerzijds gingen de
prijzen van exportproducten zoals hertenvlees en gedroogde vis omlaag en anderzijds
rezen door een nijpend gebrek aan Chinese goederen de prijzen hiervan de pan uit. Een
en ander maakte het onmogelijk voor de Chinese belastingpachters om nog langer de
overeengekomen pachtbedragen op te brengen. Sommigen gingen failliet en meer dan
eens moest de veiling van verschillende pachten worden uitgesteld. Met andere woorden
het maatschappelijk leven van het eiland maakte, hoe gaarne men dit ook op kasteel
Zeelandia wilde ontkennen, eigenlijk deel uit van de kusteconomie van het nabije China.
Een van de slachtoffers van de economische malaise was de Chinese cabessa Pincqua,
die onder meer de pacht op het hoofdgeld bezat en daarnaast als tolk en vertrouwens-
man van de Compagnie de onderhandelingen met Coxinga had gevoerd.

Naast dit alles eisten ook natuurrampen, zoals de verschrikkelijk zware taifoens van
1656 hun tol. De geweldige schade op het land en aan de kust overziende, verzucht de
schrijver van het dagregister in oktober van dat jaar, Godt de Almachtige wende doch
eenmael zijnen slaenden arm van ons en dese arme lansaten af en verlene ons alle in tegen-
deel sijnen segen tot versettinge van soo veele droevige ongevallen.’ Hardnekkig terugke-
rende ziekten en epidemien teisterden vooral het zuiden en het noorden van het eiland,
zodat daar meerdere malen om gezondheidsredenen de jaarlijkse landdagen moesten wor-
den afgelast. Af en toe gingen zelfs stemmen op om de ongezonde vestigingen in Tamsuy en
Quelang op de noordpunt van het eiland te verlaten, maar hiervan werd afgezien omdat
men vreesde dat mededingers zich daar dan wellicht zouden vestigen. De hoge sterfte onder
het clericale’ en politicque’ personeel vaagde de Nederlandse aanwezigheid in deze con-
treien nagenoeg weg. Geen dominee wilde meer in het zuiden vertoeven, de kerkvaders
visiteerden de dorpen alleen nog bij toerbeurt. Twee mannen onderscheidden zich nadruk-
kelijk in deze gewesten door hun krachtig optreden n hun onverwoestbare gezondheid.
Sinds de bouw van het ronduit in Tamsuy in 1642 manifesteerde kapitein Thomas Pedel
zich als de man op wie telkens weer beroep kon worden gedaan wanneer zich problemen
voordeden onder de opstandige bevolking in het noorden. Deze vuurvreter zou in 1661 het
leven laten tijdens een heldhaftige charge tegen Coxinga’s invasietroepen. Hendrik Noor-
den, die zich bereid verklaarde om de politieke arbeid in de ongezonde zuidelijke gewesten
op zich te nemen, wist het gezag aldaar weer enigszins te herstellen. Zijn lotgevallen in de

X
