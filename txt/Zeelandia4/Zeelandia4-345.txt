lieden hadden een geringe hoeveelheid goud ter waarde van slechts 5000 gulden kunnen
aankopen. De landbouw had, zoals gezegd, veel te lijden gehad van de onrust die de
angst voor een invasie door Coxinga's troepen onder de Chinese landbouwers had te-
weeggebracht, maar ook van de voorafgaande droge periode. De suikeroogst had on-
geveer 15.000 pikol opgeleverd, waarvan 8000 pikol naar Perzi waren verzonden en
de resterende 7000 pikol op het eiland werden bewaard. Volgens verwachting zou de
oogst van het komende jaar (1661) opnieuw 15.000 16.000 pikol bedragen.

Het afgelopen jaar waren er geen landdagen gehouden, omdat men er ernstig
rekening mee hield dat in de maand maart, waarin zij volgens gebruik plaatsvonden,
Coxinga juist zijn landing zou wagen. De verpachtingen van de landsheffingen hadden
nauwelijks minder opgebracht dan het voorgaande jaar, namelijk 10.000 realen 48
stuivers, terwijl de hardervangst met 450.000 stuks vis zelfs beter was uitgevallen dan
het vorige jaar.

Over de uitslag van de oorlog op het Chinese vasteland verkeerden gouverneur en
raden van Formosa nog altijd in de grootste onzekerheid.

Het plan om een kanaal te graven waardoor de uitwatering vande Versche Rivier,
die ten zuiden van Tayouan in zee uitmondde, beter gereguleerd kon worden, wenste de
Hoge Regering, niettegenstaande de hoge kosten die ermee gemoeid waren, zeker uit-
gevoerd te zien worden.

De generale boekhouding in Batavia over de periode 1 september 1659 tot en met
31 augustus 1660 (opgemaakt op 30 december 1660) wees uit dat de opbrengsten op
Tayouan f. 425.352:04:07 bedroegen. Na aftrek van de gebruikelijke onkosten - aan
soldij, fortenbouw, reparatiewerkzaamheden aan de schepen etc. - kwam men uit op
een winst van f.7.342:09:00.

De Hoge Regering, die had vernomen dat de Raad van Formosa zware straffen op
'afgoderij' had uitgevaardigd, was van mening dat de inheemse Formosanen, in plaats
van met harde hand, veel beter op vreedzame wijze, door middel van goed christelijk
onderwijs, tot het ware geloof gebracht konden worden. Op dat moment waren zes
predikanten op het eiland actief.

Generale Missiver J. Maetsuycker, C. Hartsinck, A. de Vlaming van Oudtshoorn,
N. Verburch en D. Steur, Batavia, 26 januari 1661. VOC 1232, fol. 428-488. Samen-
gvat uit: S. Cheng, De VOC en Formosa 1624-1662. Deel II, no. 84, pp. 473-485.

323
