De stremming in de jonk vaart tussen China en Formosa had een negatief effect op
de handelsactiviteiten in de Formosaanse dorpen, waar de prijzen van hertenvlees en
gedroogde vis sterk waren gedaald. In de maand april van 1655 hadden gouverneur en
raden, bij het innen van de jaarlijkse pachten, al geconstateerd dat het lage prijsniveau
van Formosaanse producten de Compagnie niet ongemoeid zou laten. Noodmaatrege-
len zoals het verlagen van de tol op de uitvoer van hertenvlees en gedroogde vis konden
niet meer voorkomen dat de gebruikelijke pachten, zoals die op het handeldrijven in de
dorpen, het hoofdgeld van de Chinezen, de belasting op het slachten van varkens, de
waag, de visserij en de tienden op het op de Saccamse velden verbouwde graan, aan-
zienlijk lager uitvielen en de Compagnie een fikse financile tegenslag bezorgden.

Op 13 januari 1656 kwam het fluitschip Pellicaen, na Tonkin aangedaan te heb-
ben, in Batavia aan. Omdat er geen Formosaanse suiker voorhanden was, had dit fluit-
schip op 24 november de rede van Tayouan met een nagenoeg leeg ruim verlaten. Gou-
verneur Caesar had geen bericht van betekenis meegezonden.

Batavia had nog weinig nieuws vernomen over de verrichtingen van het gezant-
schap onder leiding van Pieter de Goyer en Jacob Keyser in China. Zij zouden vanuit
Canton over land naar het hof in Peking reizen en daar onder meer de 'Groote Chamâ€™
namens de Hoge Regering hulp toezeggen bij het bestrijden van Coxinga.

Generale Missiver J. Maetsuyker, C. Hartsinck, J. Cunaeus, N. Verburch, D. Steur,
Batavia, 1 februari 1656. VOC 1212, fol. 1-98. Samengevat uit: S. Cheng, De VOC en
Formosa 1624-1662, 11, p. 385-405.
