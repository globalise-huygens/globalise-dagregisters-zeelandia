Op 5 december 1659 was het personeel van Zeelandia gereed met het laden van de
schepen die over Malakka naar Bengalen, Coromandel, Suratte, Perzi, Mocha en
tenslotte naar Batavia zouden zeilen. Het schip Ulisses vervoerde 3459 pikol suiker,
1000 pikol koper en 61 pikol kamfer naar Perzi, terwijl het jacht Brouwershaven, dat
oorspronkelijk met ballast naar Suratte en Perzi zou zeilen, nog eens een lading sui-
ker van 161.307 kati meenam. Tegelijk met die schepen vertrokken de Ter Veer en de
Spreeuw naar Siam. Laatstgenoemd schip zeilde met ballast in plaats van lading, om-
dat de fluit Harp de Japanse bestellingen rechtstreeks vanuit Deshima naar Siam zou
brengen. Op Tayouan was een tekort aan timmerhout ontstaan in verband met de vele
reparaties aan de kleine vaartuigen. Daarom ging met de schepen een verzoek van de
timmerlieden van Zeelandia aan hun collega's in Siam om een goede partij hout.

Vanuit China hadden gouverneur en raden enige tijd geen bericht ontvangen. Nu
bereikte hen echter nieuws over Coxinga. De mandarijn zou met niet meer dan twee
jonken naar Amoy zijn gevaren, om daar ervaren officieren voor zijn leger aan te wer-
ven, ter vervanging van de gesneuvelden. Hij volhardde in de strijd tegen de Mantsjoe.
Op Formosa baarde het uitblijven van Chinese jonken en zelfs van vissersvaartuigjes
vele mensen zorgen. Het VOC-bestuur van Zeelandia kon weinig anders doen dan af-
wachten en wat noodzakelijke versterkingen aan de vestingwerken, zoals aan het corps
de guarde van het benedenkasteel, laten aanbrengen. Deze maatregel zou naar ver-
wachting het kasteel in het geheel beter verdedigbaar maken.

De velden van Tavokan waren sinds het verhuizen van de inwoners van dat dorp
naar Sinckan aan diverse personen in pacht uitgegeven. Het was zo goed als zeker dat
van die landerijen een goede oogst viel te verwachten. Gouverneur Coyett sprak zijn
persoonlijke dank uit voor de toestemming die hij van de Hoge Regering had gekregen
om zelf eigenaar van enige landerijen te worden. Cabessa Samsiak had aan de Hoge
Regering te Batavia het verzoek gericht of hij het land in Tankoya, dat hij al sinds het
bewind van president Overtwater als landbouwgrond gebruikte, in bezit mocht nemen.
Dit werd echter van de hand gewezen, omdat hij tot dan toe die grond onvoldoende in
cultuur gebracht had. Toen de weesmeesters van Zeelandia eens onverwachts zijn land
inspecteerden, hadden zij dat in zodanige wanorde aangetroffen dat zij zich verplicht
voelden hem stante pede te gijzelen. Pas drie maanden daarna hadden zij enigen van
zijn naaste verwanten bereid gevonden zich voor hem garant te stellen. Dezen hadden
zich toen verplicht om van de opbrengsten van de eerstvolgende oogst 5000 zakken
padie aan het gouvernement te leveren.

Het inzouten van rundvlees was vanwege het warme weer en om reden van het
gebrek aan voldoende vaatwerk en zout uit China vertraagd. Hiermee zou echter zo
spoedig mogelijk een begin worden gemaakt.

De Formosanen uit de rebelse zuidelijke dorpen, die op het kasteel in hechtenis
werden gehouden, werden met de schepen Ter Veer en Spreeuw over Siam naar Batavia
opgezonden. Onder deze bannelingen bevond zich ook een dorpsoudste van Soetenauw,
die zich niet alleen met de anderen had schuldig gemaakt aan ordeverstoring, maar die
bovendien een aandeel had gehad in de moord op n van de dorpshoofden van Sotte-
mior. Voor die misdaad was hij door het gerecht van Zeelandia tot levenslange dwang-
arbeid in Batavia veroordeeld.

Ondanks het feit dat de weersomstandigheden al geruime tijd goed waren, had
zich op het tijdstip van de verzending van de voor Batavia bestemde brieven, nog niet
n jonk van het vasteland aangemeld. Gouverneur en raden van Tayouan achtten het
raadzaam de twee Siamvaarders nog enige tijd op te houden, in de hoop dat er onder-

313
