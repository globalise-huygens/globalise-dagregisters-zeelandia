niet dat het lang stand zou houden, omdat Coxinga de inkomsten uit de handel met
Tayouan voor zijn oorlogsvoering niet zou kunnen missen.

De jaarlijkse landdagen waren op het gewone tijdstip in maart gehouden. De
inheemse Formosanen, vooral degenen uit Saccam, Sinckan en de andere in de nabij-
heid van Zeelandia gelegen dorpen, gedroegen zich voorbeeldig. Dit gold niet voor de
zuidelijke bergvolkeren. Zo hadden inwoners uit Barbaras Rebel, een dorpje in het
Lonckjouwse district, drie Chinese vissers vermoord. De Compagnie probeerde hier-
tegen op te treden door aan bevriende Formosanen een prijs uit te loven van n twee
cangans voor ieder vijandelijk hoofd. Op deze wijze kon de pacificatie van de opstan-
dige inwoners worden nagestreefd, zonder dat VOC-soldaten voor dit riskante werk
ingezet hoefden te worden. Problemen deden zich eveneens voor in de nabij Tamsuy
gelegen dorpen Perkoutsie, Mattatas, Philien, Sappan en Cinaer. Hier hadden opstan-
dige dorpsbewoners een aanval ondernomen op de redoute van Tamsuy. Zij hadden
zelfs het Chinese kwartier, dat binnen bereik van het geschut van de redoute lag, in
brand gestoken. Gouverneur en raden moesten wel erkennen dat het slechte gedrag
van het op Tamsuy gelegerde volk ten opzichte van de inheemse bevolking een belang-
rijke aanleiding voor dit geweld vormde. Gouverneur Caesar stelde voor een expeditie-
leger naar het noorden te sturen, maar vanwege de geruchten die de ronde deden over
een eventuele landing van Coxinga met zijn troepen, achtte men het niet raadzaam veel
militairen uit Zeelandia te laten vertrekken. Wel werden de twee noordelijke vestigin-
gen Tamsuy en Quelang bevoorraad met extra munitie en proviand, en werd koopman
Johannes van der Eynden daar als nieuw opperhoofd met wat manschappen naar toe
gestuurd. Nadat Van der Eynden spoedig na aankomst overleden was, werd onder-
koopman Pieter van Borselen als commissaris naar die vestigingen gezonden. Door
ziekte werd ook hij gedwongen zijn werkzaamheden te staken. In zijn rapport, geschre-
ven na aankomst op kasteel Zeelandia, betoogde hij dat de Formosaanse rebellen al-
leen waren te bedwingen met een aanzienlijke krijgsmacht.

Op verzoek van gouverneur en raden werden Johannes Leonardus en Jacobus
Amsingh, naar Formosa gezonden ter vervanging van dominee Johannes Campius,
die was overleden, en ambtsgenoot dominee Johannes Backerius, wiens dienstverband
was afgelopen. De voortgang van het zendingswerk verliep tamelijk goed, behalve inde
zuidelijke districten, waar het ongezonde klimaat voor problemen zorgde. De Formo-
saanse kerkeraad hadeen voorstel ingediend om voortaan, tegen een hoger tractement,
rechtstreeks in de Republiek kandidaten voor de dienst in de zuidelijke dorpen te wer-
ven. De Hoge Regering concludeerde dat dit verzoek duidelijk de gemakzucht van de
predikanten aantoonde. Zij ordonneerde de kerkeraad niet langer haar verantwoorde-
lijkheid te ontlopen, maar ieder jaar ten minste nmaal de bevolking in die gebieden te
visiteren. Onderlinge loting moest dan maar uitwijzen wie van de predikanten dat werk
moest verrichten.

De Hoge Regering te Batavia had aanvankelijk, na de instelling van het ambt van
landdrost op het eiland, de predikanten een hogere rang toegekend dan de politieke
vertegenwoordigers van de Compagnie in de dorpen. De reden van dat besluit was dat
de politieken’ over het algemeen uit de lagere rangen van de Compagnie werden ge-
worven, sedert zij direct onder de landdrost ressorteerden en hun ambt veel van het
vroegere aanzien verloren had. Omdat gouverneur en raden van Tayouan hier echter
scherp tegen gekant bleken, stemde Batavia erin toe om de predikanten alsnog in rang
achter de politieken te plaatsen, hetgeen de nodige ontevredenheid bij de vertegen-
woordigers van Gods woord’ zou veroorzaken.

Volgens nieuwe berichten uit Canton waren de gezanten Pieter de Goyer en Jacob

133
