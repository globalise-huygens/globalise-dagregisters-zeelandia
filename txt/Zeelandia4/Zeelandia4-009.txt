Frans Aussems van het Instituut voor Nederlandse Geschiedenis verleende opnieuw
assistentie bij het persklaar maken van de tekst en hield daarbij streng doch rechtvaardig
de fasering van het project in het oog.

Op de kop af vijftig jaar geleden begon de toen dertigjarige bibliotheek- medewer-
ker van National Taiwan University, Ts’ao Yung-ho, met het uittypen van de dagregis-
ters van Zeelandia waarvan in Taiwan kopien aanwezig waren die voor de Tweede We-
reldoorlog te ’s-Gravenhage in Japanse opdracht waren afgeschreven. Al doende leert
men’, zal hij daarbij gedacht hebben, en inderdaad groeide hij na verloop van tijd uit tot
een groot kenner van de zeventiende eeuwse VOC-archiefstukken aangaande Taiwan
en, meer in het algemeen, het Verre Oosten. Nu, vijftig jaar later, kan Professor Ts’ao
Yung-ho als lid van de Academia Sinica en gelauwerd hoogleraar terugzien op een lange
loopbaan waarin hij vele publicaties het licht heeft doen zien, en - minstens zo belangrijk
- een nieuwe generatie Taiwanese en buitenlandse specialisten op het gebied van de
Formosaanse geschiedenis heeft gestimuleerd. Het doet de overige leden van de redactie
bijzonder veel genoegen dat zij dit laatste deel aan Prof. Ts’ao op zijn tachtigste verjaar-
dag kunnen overhandigen.

Historisch overzicht

Op weg naar het einde      De in ongenade gevallen laatste gouverneur van Formosa,
Frederik Coyett, wijst in zijn in 1675 verschenen oratio pro domo twee fondamentele
oorsaaken’ aan voor het verlies van het eiland. Volgens hem verzuimde de Hoge Rege-
ring in Batavia op tijd hulptroepen te sturen om de dreigende invasie van de Chinese
krijgsheer en Ming-loyalist Coxinga te stuiten. Ten tweede was men niet bereid extra
geld uit te trekken voor het hoognodige herstel van de fortificaties op het eiland.

Wie echter de geschiedenis van het Nederlandse bestuur over het eiland in breder
perspectief bekijkt komt weldra tot de ontdekking dat het al geruime tijd niet goed ging
met de kolonie. Spraken wij in de inleiding van deel III van deze bronnenpublicatie over
zeven vette en zeven magere jaren, thans breekt halverwege de jaren vijftig van de zeven-
tiende eeuw de slotfase aan van het koloniaal bestuur, die geheel in het teken staat van de
burgeroorlog in China: De Ming-loyalist Cheng Ch'eng-kung alias Coxinga, wordt hoe
langer hoe meer in het nauw gedreven door de naar de kustprovincies doorstotende troe-
pen van de in 1644 te Peking uitgeroepen Ch'ing-dynastie en zoekt een steunpunt overzee.

Naar het voorbeeld van zijn vader, Cheng Chih-lung alias Iquan, die overigens al
jaren als gijzelaar in Peking gevangen zit, financiert Coxinga zijn legers met de inkomsten
die hij geniet uit de kustvaart, zeeroverij en de overzeese handel met Japan en de dichter-
bij gelegen eilanden Spaanse en Nederlandse havens van Manilla en Tayouan. Naar eigen
zeggen, verontwaardigd over de minderwaardige wijze waarop zijn kooplieden in deze
laatste twee havens worden behandeld - zij worden daar als vleesch off visch, dat men
opeet geacht en niet als mensen’ - stelt hij op 27 juni 1656 een embargo in op alle verkeer
met Manilla en Tayouan. (A fol. 249). Volgens anderen probeert Coxinga deze overzeese
handelsvestigingen met een boycot te verzwakken, zodat ze, zodra de tijd er rijp voor is,
des te gemakkelijker kunnen worden ingelijfd in zijn overzeese handelsimperium. Als
gevolg van het stilleggen van het scheepvaartverkeer en het terugroepen van de Chinese
handelaren uit Formosa wordt de Nederlandse handelsvestiging in het hierop volgende
jaar inderdaad nauwelijks meer door een Chinese jonk bezocht. Dit vindt onherroepelijk
zijn weerslag in de nering van de Compagnie, met name de handel op de kust van Coro-
mandel, die voor een belangrijk deel afhankelijk is van de aanvoer van goud uit China.

IX
