de uitvoer van gedroogd hertenvlees te ontmoedigen. Dit was nodig geacht tegen de
achtergrond van de Chinese burgeroorlog, toen daar grote vraag naar voedsel bestond
en de prijzen die voor het hertenvlees geboden werden, gestegen waren. In de veran-
derde omstandigheden van dit moment werkten de hoge belastingen echter in het na-
deel van de eilandbevolking. Caesar adviseerde Batavia eerst een nauwkeurig onder-
zoek in te stellen naar de rele waarde van het vlees en vervolgens aan de hand van de
resultaten van dat onderzoek de hoogte van de heffing aan te passen aan het heersende
prijsniveau. Caesar verzocht de Hoge Regering om bij de Heren Majores zijn voorstel
te ondersteunen om, zolang het Formosaanse hertenvlees niet meer opbracht, de hef-
fing op de uitvoer ervan laag te houden.

Missive van oud-gouverneur C. Caesar aan gouverneur-generaal J. Maetsuycker en
raden, Batavia, 31 januari 1657. VOC 1218, fol. 501-503.

In een brief van de gezanten Pieter de Goyer en Jacob Keyser aan gouverneur Cornelis
Caesar, d.d. 4 december 1656, beschreven zij niet meer dan hun wederwaardigheden
meteen na aankomst in Canton. Volgens andere berichten, afkomstig van Chinese
kooplieden die Japan hadden bezocht, waren de VOC-ambassadeurs inmiddels wel
tot het keizerlijk hof in Peking toegelaten.

Gedurende een periode van acht maanden, van begin maart tot en met 30 novem-
ber 1656, hadden de kooplieden van Zeelandia weinig handel met China kunnen drij-
ven en had men bijgevolg voor niet meer dan f 168.113 aan goud kunnen aankopen. Het
tekort aan goud belemmerde vervolgens de textielhandel van de VOC in Coromandel,
die doorgaans met het Chinese goud werd gefinancierd. Wel hadden enige Chinese
jonken in die periode wat zilver naar Formosa aangevoerd. Deze zilverhandel werd
echter door het gouvernement van Tayouan verboden, omdat de Compagnie dringend
om goud verlegen zat.

Volgens verschillende niet altijd even duidelijke berichten uit China zouden de
Mantsjoe-legers de overhand beginnen te krijgen in de strijd tegen Coxinga. Met de
inname van de stad Haitingh hadden de troepen van de Tartar'de krijgsheer een zware
klap toegebracht. Vooralsnog leek hij zich echter niet te willen overgeven. Gouverneur
en raden vreesden desalniettemin dat hij nog verder zou worden teruggeslagen, en zijn
positie op het vasteland onhoudbaar zou worden, waarna hij met al zijn volk de wijk
naar Formosa zou nemen. Men zou een landing van Coxinga's jonken nooit kunnen
verhinderen gezien de lange kustlijn van het eiland. Had hij eenmaal voet aan wal ge-
zet, dan zou niets hem meer kunnen verhinderen om d.m.v. een verbond met de in-
heemse bevolking al de VOC-vestigingen op het eiland in te nemen. Het garnizoen van
duizend manschappen zou tegen een dergelijke coalitie nooit opgewassen zijn. Der-
halve was het volgens gouverneur en raden van vitaal belang een dergelijke invasie te
voorkomen. Gelet op alle vijandelijkheden die Coxinga ten aanzien van de VOC had
ontplooid, waaronder een plakkaat dat hij in juni 1656 had uitvaardigd waarin de vaart
op Formosa verboden werd, viel van zijn kant niet veel goeds te verwachten. Dit laatste
verbod had eveneens voor grote onrust onder de op Formosa wonende Chinezen ge-
zorgd en had een ware uittocht van Chinese gezinnen teweeggebracht. Gouverneur en
raden waren door het verbod op zichzelf overigens minder gealarmeerd. Zij verwachtten

LVOC 1218, 419-420. Het plakkaat is ook opgenomen in de tekst van het dagregister: VOC
1218, 249-251.

132
