Aanvullende informatie
voor de periode 10 november 1655 tot 1 maart 1656

Op 26 november 1655 was koopman Johannes van den Eynden met de jachten Soute-
lande, de Coninck Davidt en de fluit Trouw uit Pehoe aangekomen en onder het Noor-
derrif voor anker gegaan.

De 29ste van dezelfde maand vertrokken de jachten Arnemuyden, Angelier, Vlie-
landt en de Swarte Bul vanuit Tayouan via Malakka naar de Westerkwartieren met te
samen een lading ter waarde van van f 1.360.775:5:1. Gouverneur en raden wensten
dat den Oppersten Piloot deselve jachten onder â€™t convoy Zijner Heylige Engelen be-
houden wil laten vaeren opdat de Ed. Compagnie van dit sober capitaaltjen goede
winsten mach behalen tot soulaas van haere groote lasten waarom wij Zijnen Heyligen
Naam sullen aanroepen.

Na het vertrek van die vier jachten loste het VOC-personeel op kasteel Zeelandia
de ladingen van het jacht Soutelande, het galjoot de Swarte Vos, de loodsboot, de fluit-
schepen Coninck Davidt en Trouw en voorzag deze schepen van de nodige ballast. Ge-
zien de grootte van de schepen was dit een tijdrovend karwei.

Inmiddels raakten de pakhuizen dusdanig vol, dat er geen ruimte meer was omde
suiker, hertenvellen en koeienhuiden op te bergen. In de raadsvergadering besloot men
om een nieuwe houten loods te laten bouwen tussen de nieuwe markt en het ziekenhuis
in de stad Zeelandia.

Naar het zich liet aanzien was de helft van alle voor Siam bestemde hertenvellen
al bedorven en door wormen aangevreten. Zelfs de Chinezen wilden er geen reaal per
stuk meer voor neertellen. Daarom werd opdracht gegeven de vellen in zee te werpen.

Op Formosa bestond een tekort aan timmerhout, zodat men niet voldoende rol-
paarden kon vervaardigen om al het aanwezige geschut aan boord van de Trouw op te
stellen. Daarom werden acht van de twintig stukken waarmee de fluit uitgerust was,
door de bemanning verwijderd. Ook van de Coninck Davidt werden stukken geschut
afgehaald; in dit geval vier, zodat er op deze fluit nog zestien stukken overbleven. Gou-
verneur en raden in Tayouan vonden dat de schepen daarmee voldoende bewapend
waren om de reis naar Batavia veilig te kunnen volbrengen. Veel vijanden zouden zij
onderweg niet ontmoeten. Op kasteel Zeelandia zouden de achtergebleven kanons
daarentegen goed van pas komen soo Coxinga ietwes op Tayouan quam te onderne-
men.

Dat dit laatste een reel gevaar was, viel af te leiden uit allerlei geruchten die
Tayouan vanaf het Chinese vasteland bereikten. Het Mantsjoe-leger zou Coxinga zo-
danig in het nauw hebben gebracht dat hij zich zelfs op Amoy (Hsiamen) niet langer
veilig voelde. En en ander werd bevestigd door de uittocht van de inwoners van dat
eiland. Ook zou Coxinga opdracht hebben gegeven om rijst, voedselvoorraden en han-
delsgoederen in te schepen en over te brengen naar de eilanden Lissouw (Liehy) en
Ouemoy (Chinmen), een teken dat hij vreesde voor een verrassingsaanval van de
Mantsjoe op zijn kamp in Amoy. Teneinde zijn thuisbasis zo goed mogelijk te kunnen
verdedigen bivakkeerde zijn eigen troepenmacht op drie verschillende plaatsen, zo
werd gemeld. De Mantsjoe-keizer beschikte reeds over 20.000 man in Chintsieuw
(Chen-chou) en in de stad Hocksieuw (Fu-chou) zou een invasievloot van meer dan
zeventig jonken in gereedheid worden gebracht.

Gedurende het jaar 1655 deden 71 vissersjonken Tayouan aan. De schippers lie-
ten blijken dat zij graag, zoals voorheen, de vangst op harder vis langs de zuidelijke kust
