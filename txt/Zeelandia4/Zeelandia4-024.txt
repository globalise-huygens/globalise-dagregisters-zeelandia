ter hand wilden nemen. Wel wensten zij dat de Compagnie de gebruikelijke tol van n
stuiver per vis en zes realen per pikol kuit, zou verlagen. De laatste tijd hadden de
Chinese vissers in verband met de dalende prijzen de grootste moeite om de oude hef-
fingen op te brengen, die soms wel meer dan de helft van de opbrengst van hun totale
vangst bedroegen. Zo hielden ze nauwelijks genoeg over om van te kunnen bestaan. De
vissers stelden nu een tol voor van elke vijfde vis en drie realen per pikol kuit. Gouver-
neur en raden besloten na gedegen onderzoek dat het verzoek van de vissers gegrond
was en stelden de tol op twintig van de honderd gevangen hardervissen. De oude heffing
dateerde uit de regeringsperiode van gouverneur Nicolaas Verburch (1649-1653).
Toentertijd, zo redeneerden zij, was het noodzakelijk geweest de visvangst door Chine-
zen van het vasteland te ontmoedigen. Gegeven de burgeroorlog in China en de daaruit
voortvloeiende schaarste kon de vis dr tegen zeer hoge prijzen worden verhandeld en
bestond het risico dat op het eiland zlf te weinig vis op de markt gebracht zou worden.
Deze situatie was nu danig veranderd.

Ten aanzien van de suikeropbrengsten verklaarde de Compagnie zich bereid om
voortaan alle suiker die de Chinese boeren op de markt aanboden, op te kopen tegen
een maximale prijs van zes realen per pikol voor de witste suiker. De boeren van hun
kant bedongen dat, mocht het geval zich voordoen dat de suikeropbrengst de behoefte
van de Compagnie te boven zou gaan, zij toestemming zouden hebben om het overschot
naar China te exporteren. De raadsleden keurden dit voorstel goed, omdat dit een
gunstige uitwerking op de suikerproduktie zou hebben. Het suikerriet stond er mooi
bij op de velden, zodat de oogst volgens de prognoses ruim dertigduizend pikol kon
opleveren.

De Chinese tolk Pincqua liet aan gouverneur Caesar weten dat hij vanuit Amoy
bericht gekregen had dat de leden van het gezantschap onder leiding van Pieter de
Goyer en Jacob Keyser behouden in Canton waren aangekomen. Hij kon echter niet
mededelen of de VOC-gezanten al hun reisdoel Peking hadden bereikt.

Koopman Thomas van Nieuwlandt had, daar er op Zeelandia geen betrekking
voor hem vacant was, toestemming gekregen om met zijn gezin met het fluitschip Co-
ninck Davidt naar Batavia terug te keren.

De kooplieden van Zeelandia waren in 1655 niet in staat om meer dan 26.000
tailen Japans schuitzilver naar Siam te verzenden. Die partij zou aan boord van de
Coninck Davidt verscheept worden, omdat de Trouw te oud en te lek was geworden
om zo’n kostbare lading in het stormachtige gebied van de Chinese Zee te vervoeren.

Schipper Cornelis Staats had zijn schip Enckhuysen op de heenreis van Batavia
naar Tayouan, door louter onverschilligheid, tot drie keer toe bijna verspeeld: de eerste
keer bij Poulo Tymon, de tweede maal op het Noorderrif voor Tayouan en tenslotte bij
de ten oosten van Pehoe in zee gelegen Zwarte Klippen. Door het koelbloedig optreden
van collega-schipper Cornelis Lucifer was het schip telkens vrijgekomen. De predikan-
ten Petrus Mus en Johannes Campius en verscheidene andere passagiers traden op als
getuigen tegen Staats. Hoewel ze hem niet direct naar Batavia wilden opsturen, reken-
den gouverneur en raden het tot hun plicht de Hoge Regering van Staats’ wangedrag op
de hoogte te stellen.

Op Formosa lag de handel grotendeels stil. De voor de ingevoerde koopman-
schappen in ruil verkregen goederen waren zo gering dat er voor het jacht Soutelande
geen retourlading was. Het bleef daarom op de rede van Tayouan achter en het galjoot
de Swarte Vos was dat seizoen het laatste schip dat de reis naar Batavia ondernam. De
schipper van de Soutelande was ondertussen op de Angelier overgegaan, en schipper
Bartholomeus Roos, die voorheen het commando over de Trouw had gevoerd en goed
