voor 193 reaal per pikol harderkuit. Omdat slechts weinig vissers Formosa aandeden,
zou deze tol de overheid overigens maar weinig opleveren.

Op Tayouan, zo werd gemeld, waren geen handelsjonken uit China verschenen.
Zo bleven de Chinese boeren op het eiland zitten met hun graanoverschotten en zagen
zij hun hoop om winst te maken na een overvloedige oogst vervliegen. Over Coxinga
was niet veel meer nieuws te melden, behalve dat hij zich met zijn krijgsvolk naar Nan-
king wilde begeven. Daarnaast werd verteld dat hij van Ming pretendent Indick, die hij
als de enige ware keizer van China erkende, een hogere eretitel had verkregen dan die
welke hij tot nog toe op Amoy had mogen voeren. Het bleef echter volstrekt onduidelijk
of deze geruchten enigszins op waarheid berustten.

Op 12 december 1659 kwam dominee Guillelmus Vinderius in Soulang te over-
lijden na een ziekbed van vijf dagen. Predikant Antonio Hambroeck, die de kerkelijke
zaken in het aan Soulang grenzende district van Mattauw bestierde, kreeg nu voorlopig
ook het toezicht over Tevorang, het district van Vinderius, totdat een opvolger aange-
steld zou worden. Gouverneur en raden van Tayouan verzochten de Hoge Regering snel
meer predikanten naar Formosa te sturen. Zij adviseerden bovendien tegen het voor-
stel van Batavia om dominee Leonardus over te plaatsen van Favorlang naar Soulang.
Want zij wilden hem de moeite beparen een andere inheemse taal te leren, hetgeen hem
op zijn minst twee jaren zou kosten.

Twee dagen tevoren had de schipper van het jacht Ter Veer medegedeeld dat de
lekkages aan boord van zijn schip zodanig waren verergerd, dat de schade niet op de
rede van Tayouan hersteld zou kunnen worden. Hij verklaarde dat er echter niets op
tegen was dat het schip de reis naar Batavia over Siam, vergezeld van een ander schip,
zou ondernemen.

Missive gouverneur F. Coyett en raden aan gouverneur-generaal J. Maetsuycker,
Tayouan, 18 december 1659. VOC 1230, fol. 210-212.

De jonk van anachoda Lensia lag zeilvaardig om de oversteek naar de kust van China
te maken. Hij had tijdens lang oponthoud te Tayouan tevergeefs gewacht op een partij
handelsgoederen die hij uit China had besteld, maar die waarschijnlijk in handen van
zeerovers was gevallen. De goederen die hij nu naar China vervoerde, bestonden gro-
tendeels uit goedkope grove waren bestemd voor de Chinese markt.

De Siamvaarders Ter Veer en Spreeuw waren op 20 december uitgevaren. Sinds
die datum waren acht jonken uit China in Tayouan gearriveerd om Formosaanse rijst
en hertenvellen in te kopen. De bemanningen van die jonken vertelden dat er vredes-
besprekingen op gang waren gekomen tussen Coxinga en de Mantsjoe, en dat zij goede
hoop hadden dat weldra een duurzame vrede tot stand zou komen.

In de ochtend van 22 december 1659 was kapitein Michiel Willems na een ziek-
bed van 73 dagen gestorven aan een ziekte die hij gedurende de veldtocht naar het
gebied van Pocael had opgelopen. Gouverneur en raden stelden alles in het werk om
snel een bekwame opvolger aan te stellen.

Missive gouverneur F. Coyett en raden aan gouverneur-generaal J. Maetsuycker,
Tayouan, 23 december 1659. VOC 1230, fol. 213.

De galjoot Rode Vos diende volgens het deskundige oordeel van de timmerlieden drin-
gend een grondige reparatiebeurt te ondergaan. Omdat deze werkzaamheden, vanwe-
ge een tekort aan goed hout op Formosa, niet ter plaatse konden worden uitgevoerd,
werd besloten de galjoot rechtstreeks naar Batavia te laten zeilen. De Rode Vos was
onontbeerlijk voor het laden en lossen van de grotere Compagniesschepen op de buiten-

316
