thuis was in de Japanse wateren, had het commando over het jacht Soutelande gekre-
gen. Uiteindelijk vertrokken de Trouw en de Soutelande uit veiligheidsoverwegingen
gezamenlijk naar Siam.

De Raad had het overlijdensbericht van predikant Campius ontvangen. Hij was
op 17 december na een ziekte van vier dagen te Tackays overleden. Zijn echtgenote
was, toen hij stierf, ernstig ziek. Ook dominee Anthonius Hambroeck scheen er slecht
aan toe te zijn. Indien Hambroeck kwam te sterven, zou dit een extra groot verlies voor
de christelijke gemeente op het eiland betekenen, want hij was inmiddels zeer ver ge-
vorderd met het leren van de inheemse talen. Gouverneur Caesar sprak de hoop uit dat
den Almogenden de resteerende kerckelijke dienaren in goeder gesontheyt (wil) spa-
ren, opdat se machtich mogen werden het woort Godes onder de heydenen voort te
planten.

Missive gouverneur C. Caesar en raden aan gouverneur-generaal J. Maetsuycker,
Tayouan, 21 december 1655. VOC 1216, fol. 418-428.

In de winter van 1655 voer een aantal schepen via Tayouan naar de Westerkwartieren.
De jachten Arnemuyden, Vlielandt, Swarte Bul en Angelier hadden een lading edelme-
talen voor Bengalen, Coromandel, Suratte en Perzi, ter waarde van f 1.349.436. Zij
kwamen op 14, 15 en 19 december behouden in Malakka aan. De Angelier en daar-
naast ook de jachten Domburgh en Leeuwin werden bestemd voor Bengalen en geladen
met 225 kisten Japans schuitzilver, 1400 kisten staafkoper, 312 canassers met aluin,
drie verlakte norimons of draagstoelen en tenslotte zesduizend pond tin dat in Malakka
aan boord was genomen. De totale waarde van die ladingen bedroeg f 710.234. De
Arnemuyden voer samen met de Saphir naar Coromandel met 138 kisten zilver en
schuitgoud ter waarde van f 56.497,-, 822 kisten koper, 922 canassers aluin, een partij
thee, radix China en drieduizend pond tin. Het jacht Vlielandt voer naar Suratte met
972 kisten koper, 512 canassers aluin, 198 canassers thee, en 73.918 pond tin. De Vlie-
landt zou bovendien Wingurla aandoen en daar achtduizend pond tin afleveren. De
Swarte Bul ging met het jacht de Witte Winthont met een gezamenlijke lading van
1950 kisten Formosaanse poedersuiker, 587 pond olifantstanden, 963 caskens’ staaf-
koper en vijfenveertigduizend pond tin op weg naar Perzi.

Op 19 december 1655 was het retourschip Nieuw Enckhuysen in de Pescadores
gearriveerd met een lading die voor het grootste deel uit suiker bestond, ter waarde van
f 66.099:14:15. Volgens order uit Batavia mocht dit schip vanwege zijn grootte en
diepgang niet de gevaarlijke rede van Tayouan aandoen. Alle werkzaamheden rond
het laden en lossen dienden in een baai van Pehoe, het hoofdeiland van de Pescadores,
te worden uitgevoerd.

Het 'Canael’, of vaarwater dat toegang bood tot Tayouan, bleef even ondiep als
voorheen. De diepgang bedroeg bij doodtij niet meer dan acht of twaalf voet water,
zonder dat er enige verbetering viel te verwachten.

De Formosaanse handel met China had zich nog niet hersteld. De kooplieden van
Zeelandia hadden van eind februari tot half november 1655 niet meer dan voor vijfen-
veertigduizend gulden aan goud weten te bemachtigen. Gedurende vele maanden had
niet n Chinese jonk Tayouan aangedaan. Men vreesde dat dit wel eens nadelige ge-
volgen voor de Coromandelse handel kon hebben, omdat deze vanouds met het op
Tayouan ingehandelde Chinese goud werd gefinancierd. Gouverneur en raden van
Tayouan verklaarden het verval van de handel vooral uit het voortduren van de burger-
oorlog tussen Coxinga en de troepen van de Mantsjoe-keizer in de kustprovincies.
Sommige mensen suggereerden dat Coxinga er belang bij had dat de strijd gecontinu-
