Keyser weliswaar op 17 juli 1656 te Peking gearriveerd, maar of hun ook audintie bij
de keizer was verleend, was niet bekend.

Op 30 december 1656 verlieten de schepen Arnemuyden, Soutelande, Ter Veer en
het Calf de rede van Tayouan met een totale lading ter waarde van 1.823.595 gulden op
weg naar Bengalen, Coromandel, Suratte en Perzi.

Generale Missive J. Maetsuycker, C. Hartsinck, J. Cunaeus, A. de Vlaming
van Oudtshoorn, N. Verburch, D. Steur en C. Caesar, Batavia, 31 januari 1657. VOC
1217, fol. 1-116. Samengevat uit: S. Cheng, De VOC en Formosa 1624-1662. Deel II,
no. 77, pp. 407-429.

De Chinese handel was nog niet hervat. Op 31 januari kwam slechts n kleine coya uit
China aan met een lading van zestig ijzeren pannen. De varenslui brachten het bericht
mee dat Coxinga zich met zijn krijgsmacht nog in de buurt van Hocsieuw bevond, ove-
rigens zonder dat daar werd gevochten. Zijn vrouwen en bijvrouwen had hij ook daar-
heen gestuurd.

Ongeveer zes maanden tevoren hadden de Chinese hoofdlieden of cabessaâ€™s van
Formosa Coxinga een smeekbrief toegezonden, waarin zij hem verzochten of hij de
handel met Tayouan weer wilde toestaan. Aangezien hij de brief en de meegestuurde
geschenken had aangenomen, meenden de cabessa's dat er een gerede kans was dat hij
aan hun wens gehoor zou geven. Al met al waren de berichten die Tayouan vanuit China
bereikten uiterst vaag en tegenstrijdig.

Op 30 december 1656, n dag na het vertrek van oud-gouverneur Caesar, arri-
veerde equipagemeester Auke Pietersen uit Tamsuy. Hij hadde gevaarlijke tocht langs
de zeekant over land, samen met zijn jonge bediende, in vijfendertig dagen volbracht.
Onderweg was hij ziek geworden en gedwongen geweest enige dagen in Pokaal te blij-
ven, waar hij vriendelijk was ontvangen. Hij rapporteerde dat de hoofden van enkele
opstandige dorpen in die contreien aan luitenant Gillis Bouwens beterschap hadden
beloofd. Besloten werd in de maand april de bekwame koopman Pieter Boons met het
galjoot de Vos naar het noorden af te vaardigen om daar als opperhoofd van Quelang en
Tamsuy op te treden. Hij kreeg als speciale opdracht mee om met hulp van koopman
Danil Six, die als commissaris meeging, de boekhouding ter plaatse aan een nauw-
keurig onderzoek te onderwerpen.

De inheemse bevolking in de zuidelijke gebieden in de omgeving van Tayouan
gedroeg zich rustig, met uitzondering van de bergbewoners, die zich steeds schuldig
bleven maken aan koppensnellen.

Predikant Hambroeck had dit jaar de inspectietocht naar de zuidelijke dorpen
gemaakt, alwaar hij de kerken en scholen in erbarmelijke staat had aangetroffen. Een
belangrijk probleem was dat de bekeerlingen daar niet in hun eigen taal, maar in een
voor hen onbekende taal werden onderwezen. Bovendien was in sommige dorpen, door
het overlijden van de schoolmeesters, al sinds ruim een jaar in het geheel geen onderwijs
meer gegeven. Hambroeck dacht dat hij met zeven vrijwilligers het onderwijs weer op
poten kon zetten. Hij verwachtte wel dat ten gevolge van het slechte klimaat er maar
heel langzaam vooruitgang geboekt zou kunnen worden.

De predikanten meenden dat het voor de verbreiding van het christelijk onderwijs
onder de inheemse bevolking dienstig zou zijn een instituut in het leven te roepen waar
intelligente Formosaanse jongens en een aantal daartoe geschikte soldaten een oplei-
ding tot onderwijzer konden volgen. De kerkeraad streefde er bovendien naar in ieder
dorp op het platteland waar een predikant gestationeerd was, een weeshuis te stichten

134
