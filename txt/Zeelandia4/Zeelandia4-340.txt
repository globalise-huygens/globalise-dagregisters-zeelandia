gewas was gering en er bestond nauwelijks enige vraag naar Formosaans graan in Chi-
na. De Compagnie vestigde enige hoop op een toename in de vraag naar Formosaanse
suiker.

De tuchtiging van de Pocaelders in het najaar van 1659 had een goede uitwerking
gehad op het gedrag van die Formosanen, want er heerste nu rust en orde in dat gebied.
Om deze vrede te bestendigen hadden gouverneur en raden een sergeant met twaalf
soldaten naar de in dat gebied gelegen plaats Tokkodokol gestuurd. Zij dienden gedu-
rende de tijd dat zij daar gelegerd waren er tevens op toe te zien dat de Chinese vissers
die met hun jonken de mondingen van de rivieren de Tokkodokol en de Pocael bevisten,
zich niet schuldig maakten aan smokkelhandel met de Pocaelders. De Poeleceronders,
woonachtig in het gebergte tussen Cabolang en Terraboan, bezorgden Cabolang en
omgeving veel last. Om hiertegen te kunnen optreden, verzocht de politiek van dat
gewest namens de Cabolangers de autoriteiten te Zeelandia om militaire steun.

Op 14 februari 1660 waren de meeste huizen van Pimaba mede door onachtzaam-
heid van de inwoners tot de grond toe afgebrand. Ook het Compagnieswachthuis was
nagenoeg verwoest.

De dorpen in het Zuidergebergte, die doorgingen voor bondgenoten van de VOC,
werden keer op keer lastiggevallen door de oorlogszuchtige Durkedukkers. Dezen
maakten ook de route naar Pimaba onveilig. Politiek Hendrik Noorden drong er bij
gouverneur en raden op aan om er een krijgsmacht van ongeveer 200 soldaten op af te
sturen. Ook het dorp Lonckjouw toonde zich overigens weer opstandig.

De landdagen stonden, zoals gebruikelijk, voor 23 en 26 maart op het program-
ma. De toename van de bevolking op het platteland veroorzaakte een aanzienlijke stij-
ging van het aantal rechtszaken. Dit werk kon niet langer door de landdrost en zijn drie
ondergeschikten alleen afgehandeld worden. Dit justitile werk had goed door de mili-
taire officieren uitgevoerd kunnen worden, ware het niet dat velen van hen analfabeet
waren. Ook kampte de Compagnie met een tekort aan geschoolde landmeters op het
eiland.

De bouw van de aan de oosthoek van het benedenkasteel gelegen versterking was
bijna voltooid, evenals die aan de voorzijde van kasteel Zeelandia. Wanneer dit klaar
was, zou de poort van het voorwerk wederom naar zijn oude locatie aan de noordzijde
verplaatst worden. De poorten aan de oostzijde en die op de halve maan konden dan
worden dichtgemetseld. Het idee dat de Compagnie op haar hoede diende te blijven
voor een eventuele invasie van Coxinga werd via allerlei van het vasteland afkomstige
geruchten levendig gehouden. Het overlopen van Pincqua leverde eveneens veel stof tot
dergelijke speculatie. Ondervraging van enkele Chinezen leverde weinig betrouwbare
informatie op. Ronduit alarmerend was echter het verhaal dat Coxinga een vloot van
ruim duizend jonken en ongeveer evenveel kleine vaartuigen in Amoy had uitgerust.
Daarbij zou hij kort tevoren veertig vissers uit Pehouw, die bekend waren met de wate-
ren tussen de Pescadores en Tayouan, geronseld hebben om als stuurlieden en loodsen
op zijn schepen te dienen. Er zou een offerfeest zijn gehouden en gezegd werd dat Co-
xinga cum suis met de eerstkomende volle maan, die samenviel met de volgende land-
dagen in maart en dus kort nadat de schepen naar Batavia zouden zijn vertrokken, zou
landen. De Chinese vloot zou gesplitst worden in n helft die aan de noordkant in de
nabijheid van Wanckan zou landen, terwijl de andere helft bij Tankoya of Jokkan aan
land zou gaan. Lokale Chinezen schatten de gehele macht op wel 15.000 man. Pincqua
had nu de status van mandarijn en zou als vertrouweling van Coxinga ongetwijfeld zijn
nadelige invloed onder zijn op Formosa achtergebleven volgelingen doen gelden. Een
ander teken van naderend onheil was dat sinds ruim een maand veel Chinese inwoners

318
