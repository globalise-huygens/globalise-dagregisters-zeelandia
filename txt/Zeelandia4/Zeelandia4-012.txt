Ook het doen en laten van de Chinese voorman Pincqua, de verrader die in 1659
naar Coxinga was overgelopen en hem tot plegen van de invasie had aangezet wordt op
afstand gevolgd door de schrijver van het dagregister. Met onverholen leedvermaak stelt
hij keer op keer vast dat de voormalige tolk bij Coxinga in ongenade is gevallen en afge-
zonderd in een rieten hutje woont omdat de belegering van het kasteel ondanks al zijn
voorspiegelingen zo weinig voortgang vindt. Allengs beginnen echter VOC soldaten
over te lopen naar de vijand. ’s Nachts worden beledigingen over en weer geslingerd
tussen de mannen in het kasteel en de overlopers die zich nu bij de belegeraars in de
stad hebben aangesloten. De grove woordenwisseling van 14 oktober 1661 laat aan dui-
delijkheid niets te wensen over. (zie D fol. 807v.)

Intussen wordt geen middel onbenut gelaten om de langzaam naderbij komende
vijand afbreuk te doen. Het mag niet baten: uitvallen mislukken, de te hulp gezonden
vloot onder Jacob Caeuw biedt geen respijt, pogingen om een bondgenootschap aan te
gaan met de aan de kant der Tartaren strijdende onderkoning van Fukien, Singlamon,
leiden nergens toe. Wanneer op 16 december 1661 Hans Jurgen Radis van Stockaert
overloopt, brengt hij Coxinga op de hoogte van geringe omvang van de bezetting en
wijst hij hem er bovendien op hoe via bestorming van het ronduit Utrecht (dat op een
hoge heuvel tegenover het kasteel gelegen is) de weg naar het kasteel kan worden vrij
gemaakt. Vanaf deze heuvel kunnen het kasteel en de ingang tot de baai immers gemak-
kelijk met geschut worden bestreken. Op 25 januari 1662 wordt het ronduit na een lang-
durig bombardement aan flarden geschoten en vervolgens prijsgegeven. Een dag later
laat Gouverneur Coyett na de Raad van Formosa te hebben geraadpleegd aan zijn
tegenstander weten dat hij het kasteel onder voorwaarden wil overgeven. Op 1 februari
wordt de wapenstilstand gesloten. Het inschepen van de Nederlandse bezetting die de
vrije afmars is toegezegd, kan beginnen. Lange tijd had men op het kasteel in het onge-
wisse verkeerd over het lot van de meer dan vijfhonderd mannen, vrouwen en kinderen
in Chinese krijgsgevangenschap. Wel was men op de hoogte van de kruisiging van enkele
schoolmeesters en dominees. Pas nu werd bekend dat vrijwel alle mannen, een handjevol
hogere ambtenaren uitgezonderd, op last van Coxinga waren terechtgesteld.

Op 8 februari 1662 waren alle Hollanders, op enkele vermiste vrouwen en kinde-
ren na, aan boord van de op de ree liggende Oost-Indivaarders. Dit was het moment
voor gouverneur Frederik Coyett om de sleutel van het kasteel aan de Chinese generaal
Sauja te overhandigen.

Terug in Batavia werden de gouverneur en zijn mederaadsleden voor het gerecht
gedaagd en van hoogverraad beschuldigd. Coyett werd uiteindelijk veroordeeld tot
levenslange verbanning naar de Banda archipel. Pas in 1674 kwam de laatste gouverneur
van Formosa op voorspraak van stadhouder Willem III vrij. Geenszins gebroken door
de smaad waarmee hij overladen was, keerde hij naar Patria terug waar hij prompt met
de publicatie van zijn verweerschrift zijn gram haalde bij de Compagnie: Adieu Mes-
sieurs neemt het voor ditmael soo voor lief met mijn ridendo dicere verum al lachende de
Waerheydt'’

Leonard Bluss
Natalie Everts
Wouter Milde

2 Zie 't Verwaarloosde Formosa, pp. 212-224.

XII
