alarmerende berichten op 23 april 1660, de schepen Spreeuw, Rode Vos en een Chinees
jonkje naar Zeelandia gestuurd. De schepen waren bemand met vijftig soldaten, enige
ammunitie en proviand, en brachten het bericht mee dat spoedig een aanzienlijke vloot
van wel twaalf schepen zou volgen. Deze vloot, die bestond uit de oorlogsjachten ’s-
Gravelande, Achilles, Hector, Ter Veer, Dolphijn, Worcum, Ter Goes, het retourschip
Nieuw-Enkhuizen, de fluiten Leerdam en Vink, 't jachtje Maria en het galjoot Ens was
bemand met ruim 600 soldaten. Op 20 juli vertrokken al deze schepen naar Tayouan.
De Hoge Regering had tevens bedacht dat wanneer deze vloot, indien zij niet tegen de
jonken van Coxinga in actie zou hoeven te komen, koers naar Macao zouden kunnen
zetten om daar met een verrassingsaanval de stad op de Portugezen te veroveren. Het
commando over deze missie werd opgedragen aan Joan van der Laan, terwijl opper-
koopman Jacob Keyser tot tweede in rang werd benoemd. Keyser, die in 1655 als ge-
zant de reis naar het keizerlijke hof in Peking had gemaakt, was ervaren op het gebied
van de Chinese diplomatie en stond tevens op goede voet met de Mantsjoe-regenten van
Canton.

De vloot kwam behouden op de rede van Tayouan aan. Hiervan werd bericht
gedaan aan gouverneur-generaal en raden, waarbij echter tegelijkertijd werd medege-
deeld dat in de raad van Tayouan besloten was, tegen de mening van Van der Laan en
Keyser in, om de expeditie naar Macao uit te stellen tot aan het begin van maart 1661.
In Batavia concludeerde men met teleurstelling dat op Tayouan den nevel van Kock-
sinja’s oorlogsdreigementen, schoon hij hem aldaar niet vijantlijck en hadde ver-
thoont, noch niet en ware overgedreven. Zij rekenden het Coyett aan dat hij te snel
geloof hechtte aan vage geruchten, die daar misschien wel opzettelijk waren verspreid.
Daarnaast verweten zij hem dat hij veel onrust onder de Chinese landbouwers op het
eiland had veroorzaakt door duizenden van hen, die in de verder van Tayouan gelegen
streken woonden, te gelasten om zich naar Saccam te begeven. Daar kwam bij dat tien
aanzienlijke Chinezen op grond van vermeende contacten met Coxinga in hechtenis
waren genomen, zonder dat men over een enkel bewijs voor die verdenking jegens hen
beschikte. Na acht maanden werden deze tien nog steeds als gijzelaars vastgehouden.

In november 1660 had Coxinga d.m.v. een brief aan de Compagnie laten weten
dat hij het betreurde dat gouverneur en raden van Tayouan zo veel geloof hadden ge-
hecht aan valse geruchten, terwijl hij juist zijn best had gedaan de handel te bevorderen.
De oorlogsinspanningen die hij zich in zijn strijd tegen de Tartar’ had moeten getroos-
ten waren dermate zwaar geweest dat de gedachte om yets nieuws tegens een kleen gras
voortbrengend landt te ondernemen niet in hem opgekomen was. Hij verklaarde het
wegblijven van zijn jonken uit het feit dat zijn zeelieden de zware belastingen die hun
door de Compagnie werden opgelegd, niet konden opbrengen. Bovendien waren vele
van zijn jonken voor oorlogsdoeleinden tegen de Mantsjoe ingezet. Desalniettemin
beloofde hij ervoor te zullen zorgen dat de handel zou worden hersteld. De Hoge Re-
gering concludeerde uit dit alles dat het met een invasie niet zo’n vaart zou lopen. Indien
Coxinga desondanks iets in zijn schild mocht voeren, dan viel toch niet te verwachten
dat hij iets ondernemen zou voor het vertrek van de vloot van Van der Laan. Die vloot
bestond inmiddels uit tien schepen omdat Achilles, Leerdam en het jacht Ter Veer
respectievelijk naar Coromandel en Siam waren afgezonden. De Nieuw-Enkhuizen,
's-Gravelande, Dolphijn, Hector, Ter Goes, Maria, Vink, Emmenhorn, Rode Vos en
Urk bleven nog op de rede van Tayouan achter. Het stilliggen van deze schepen, zonder
dat ze voor nuttige doeleinden ingezet konden worden, vormde overigens een zware
onkostenpost voor de Compagnie.

Met de opbrengst van de Formosaanse handel was het treurig gesteld. De koop-

322
