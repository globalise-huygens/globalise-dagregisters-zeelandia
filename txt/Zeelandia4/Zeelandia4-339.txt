rede. Daarom vroeg de Raad van Tayouan om nog twee scheepjes van gelijke grootte,
ter vervanging. Een zwaarder type lichter dan de Rode Vos zou voor grote problemen
zorgen, omdat het Canaal' steeds verder bleef verzanden en de gemiddelde diepte niet
meer dan 9 voet bedroeg. De Rode Vos kon, zo meldde de Raad nog, op haar tocht naar
Batavia een partij zwavel uit Tamsuy en enige vaten met gezouten vlees van het eiland
meenemen. Tenslotte verzocht de Raad opnieuw dringend om een nieuwe loodsboot,
daar de oude te zeer geleden had onder het schuren op de zandbanken langs het 'Ca-
naal’.

Het zag ernaar uit dat de hardervangst dit seizoen voor het eerst weer eens ruim
zou uitvallen. Dat was vooral te danken aan het vissen op de binnenwateren door de
Chinese pachters, maar ook aan de vangsten van elf Chinese vissersjonken die langs de
kust hun netten hadden uitgeworpen. De tol beloofde eindelijk weer een behoorlijk
bedrag op te leveren, zodat de lege schatkist weer wat gevuld kon worden. In het gebied
tussen Tankoya, waar in het noordermoessonseizoen de beste landingsplaats aan de
westzijde van het eiland was, en eveneens langs de Versche Rivier, hadden zich vele
duizenden Chinese landbouwers gevestigd. Diezelfde kust werd jaarlijks ook door een
groot aantal van het vasteland afkomstige vissersjonken aangedaan. Gezien de om-
vang en samenstelling van die bevolking achtte de Raad van Tayouan het verstandig
daar een kleine vesting op te werpen. Daar kon dan een geringe bezettingsmacht gele-
gerd worden om toezicht te houden.

De inheemse bevolking hield zich tamelijk rustig. De Tevorangers hadden ein-
delijk het ongezonde klirnaat van het gebergte verlaten om zich in het tussen Mattauw
en Tilaocen gelegen dorpje Dorcko te vestigen. Daarnaast waren twee andere dorpjes,
ooit gesticht door mensen uit Tevorang, op last van de Compagnie ontruimd. De bewo-
ners, die er een losse levenshouding op na hielden en een bedreiging vormden voor hun
ordelijk levende buren in de zuidelijke dorpen, vestigden zich metterwoon in het vreed-
zame Baccaloan. Volgens Coyett deden zich in eerste instantie wel aanpassingsproble-
men voor, maar waren die van korte duur.

Missive gouverneur F. Coyett en raden aan gouverneur-generaal J. Maetsuycker,
Tayouan, 29 januari 1660. VOC 1233, fol. 696-699.

Het fluitje Urk, dat de aan de Hoge Regering gerichte brief d.d. 10 maart 1660 zou
meenemen, werd opgehouden omdat gouverneur en raden wachtten op berichten uit
China. Deze lieten echter op zich wachten doordat als gevolg van de slechte weersom-
standigheden rond Chinees Nieuwjaar geen enkel schip uit China Tayouan bereikte.
Uit de eerste, wat vage, berichten die daarna binnenkwamen, viel op te maken dat Co-
xinga nog steeds op Amoy verbleef en dat het leger vande Tartar' naar verwachting het
gebied van Hocsieuw zou verlaten om een poging te wagen het eiland Amoy te verove-
ren. Nu het duidelijk werd dat vrede in dat gebied nog niet was te verwachten, was er
weinig hoop op de opleving van de handel en op een kentering in de zorgelijke omstan-
digheden op Formosa. De bemanning van enige recentelijk op Formosa aangekomen
jonken vertelde dat Coxinga, op verzoek van zijn voornaamste kooplieden, de tol op de
handel met Tayouan (door hem bij plakkaat d.d. 27 juni 1656 ingesteld) spoedig onge-
daan zou maken. Op dit moment lag de vaart op China echter nog nagenoeg stil. Aan
Batavia verzochten de kooplieden van Tayouan slechts weinig handelsgoederen (de zo-
genaamde eis’), en dan nog vooral lijnwaden, die bestemd waren voor de ruilhandel in
de inheemse Formosaanse dorpen. Het Formosaanse hertenvlees had weer een waarde
bereikt van 7 8 realen per pikol, zodat de pachters van de handel in de dorpen goede
zaken deden. Op de graanhandel viel minder te verdienen, want de opbrengst van dat

317
