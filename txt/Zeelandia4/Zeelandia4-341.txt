van Tayouan begonnen waren om onder valse voorwendsels hun goederen te verkopen
en het geld naar het vasteland over te zenden. Enigen van de voornaarssten onder hen
hadden betoogd dat er niets ongewoons aan de hand was, want dat zij altijd geld over-
gemaakt hadden naar hun in China achtergebleven verwanten. Dat argument kon ech-
ter niet verklaren waarom sommigen van hen onlangs ook vrouwen en kinderen naar
China hadden gezonden.

Naar aanleiding van al deze berichten namen gouverneur en raden de nodige
voorzorgsmaatregelen. Alles werd in de stad Tayouan in gereedheid gebracht om een
eventuele belegering te kunnen doorstaan. Tevens werden de militaire commandanten
van Provintia en alle andere buitenplaatsen opgeroepen om paraat te zijn. Alle be-
schikbare manschappen werden ingezet om de nog niet afgebouwde nieuwe versterking
(de zogenaamde 'punt’) van het kasteel Zeelandia te voltooien. Twaalf voorname Chi-
nezen, van wie bekend was dat zij hun vrouwen en andere familieleden naar China
hadden teruggezonden, werden op het kasteel in hechtenis genomen, terwijl hun huizen
werden doorzocht. De vrouwen die men daar nog aantrof, werden ondervraagd. Hun
werd medegedeeld dat hun mannen zo lang als gijzelaars zouden worden vastgehouden
tot ze al het in pakhuizen op het land bewaarde graan, alsmede het hertenvlees aan de
Compagnie zouden hebben afgegeven. Ook zouden zij hun paarden aan de landdrost te
Provintia in bewaring moeten afstaan. ledere soldaat die niet direct met het wachtlo-
pen was belast, werd ingezet bij de bouw van de nieuwe verdedigingswerken. Gouver-
neur en raden hadden goede hoop dat een eventuele aanval op het kasteel en de stad
Tayouan op deze manier afgeslagen zou kunnen worden. Aan de andere kant vreesden
zij voor het platteland, dat werd bewoond door oorlogszuchtige stammen en Chinese
boeren, die als zij de kans daartoe kregen, zich ongetwijfeld gezamenlijk tegen het
Compagniesgezag zouden keren. De VOC kon in vredestijd de Formosanen wel tot
haar bondgenoten rekenen, maar op het moment waarop een machtige vijand zich te-
gen de Compagnie zou keren, viel het te verwachten dat zij de kant vande sterkste partij
zouden kiezen. Dat zou waarschijnlijk niet opgaan voor de inwoners vande in de directe
omgeving van Tayouan gelegen dorpen, van wie de meeste al zulke overtuigde christe-
nen waren dat zij zich nooit aan de Chinese heidenen’ zouden willen onderwerpen.

Gouverneur en raden achtten het hoogst noodzakelijk tot behoudenisse van de-
zen zeer waardige staat der Ed. Comp. op dit schoon Eylant en ons alle die hier zijn in
’t bijzonder een jonkje naar Batavia te zenden. Hiertoe was het meest geschikt het
lichte jonkje dat al buitengaats lag en feitelijk gereed was om te vertrekken. Op deze
wijze zoude Hoge Regering snel op de hoogte zijn van de zorgwekkende toestand waar-
inde VOC-vestiging op het eiland zich bevond. De omvang van de militaire macht die
naar Tayouan gestuurd zou worden, werd overgelaten aan het oordeel van de militaire
deskundigen in Batavia. Gouverneur en raden adviseerden alleen dat deze macht sterk
genoeg moest zijn om een sterke vloot van jonken het hoofd te kunnen bieden en dat er
voldoende landingstroepen deel van uit moesten maken, teneinde het platteland en de
daar gelegen verspreide sterkten te zuiveren van de vijand. Over de precieze bedoel-
ingen van Coxinga bestond overigens nog geen zekerheid. Het was niet duidelijk of de
vijand erop uit was zich meester van Formosa te maken of dat het hem slechts te doen
was om de graanvoorraden van de Compagnie, die hij voor zijn eigen troepen nodig
had.

Missive gouverneur F. Coyett en raden aan gouverneur-generaal J. Maetsuycker,
Tayouan, 10 maart 1660. VOC 1233, fol. 700-714.

319
