tussen toch nog jonken uit China zouden komen met goederen om de lading te comple-
menteren.

Missive gouverneur F. Coyett en raden aan gouverneur-generaal J. Maetsuycker,
Tayouan, 5 december 1659. VOC 1230, fol. 205-209.

Tussen 3 juni en 18 juli 1659 waren de schepen Ter Veer, Nieuwpoort, Harp, Hilversum,
Breukelen, Emmenhorn en Leeuwinne vanuit Batavia met verschillende handelsgoe-
deren, proviand, ammunitie en andere benodigdheden voor het gouvernement, alles
tezamen waard f. 404.378, naar Tayouan vertrokken. Alle schepen kwamen, ondanks
de zware stormen waar zij op hun reis in verzeild raakten, behouden in Tayouan aan.

Ook in 1659 was de VOC-factorij op Tayouan er niet in geslaagd winst te maken.
De belangrijkste oorzaak was het voortduren van de burgeroorlog in China tussen de
Mantsjoe en de troepen van Coxinga. Verhalen deden de ronde dat Coxinga bij Nan-
king een grote nederlaag had geleden, en dat hij daardoor in zoâ€™n benarde positie was
terechtgekomen dat hij wel eens, met al zijn volgelingen, de wijk naar Formosa zou
kunnen nemen. Overigens was Coxinga niet meer teruggekomen op de genoegdoening
die hij eerder van de Compagnie had geist vanwege het opbrengen van n van zijn
jonken door de bemanning van een VOC-schip.

Op Formosa zelf bevonden de Chinese kolonisten zich in zorgelijke omstandig-
heden. Verarmd als zij waren door de hoge belastingen die zij in voorgaande jaren
hadden moeten opbrengen, waren zij niet meer in staat hun schulden af te lossen. Ook
de daling van de suikerprijs had tot de malaise onder de Chinese boeren bijgedragen.
De Raad van Formosa, die wel inzag dat het niet in het belang vande koloniale overheid
was wanneer deze landbouwers verder in armoede wegzakten, trachtte hen op diverse
manieren tegemoet te komen. Onder meer werden de tollen op de uitvoer van herten-
vlees en rijst verlaagd.

Het overlopen van de Compagniestolk en vermogende cabessa Pincqua, met zijn
gezin en zijn zwager naar Coxinga, was een tegenslag van geheel andere aard. Pincqua
was een belangrijke factor in de Formosaanse economie. Hij dupeerde met zijn vlucht
vele - Europese zowel als Chinese - inwoners van Tayouan, omdat hij leningen had bij
diverse personen, in totaal ter waarde van ruim 5000 realen. Tevens stond hij bij de
Compagnie voor ruim 17.122 realen in de schuld. Kwade tongen beweerden dat over-
loper Pincqua de VOC op Tayouan nog wel eens in een lastig parket zou kunnen bren-
gen, aangezien hij zijn nieuwe beschermheer gemakkelijk van vitale informatie aan-
gaande de positie van de Compagnie op Formosa zou kunnen voorzien.

De opbrengst van de suikeroogst was tegengevallen, maar tot vreugde van de
berooide Chinese landbouwers was de rijstteelt wel goed gelukt. De landdagen waren
volgens gewoonte op 7 en 10 maart te Saccam gehouden. Bij die gelegenheid ontdekte
men een complot dat tegen de politiek uit dat gebied was gesmeed door inwoners van
Verrovorong. Zij hadden een plan beraamd om hem, op de terugweg van de landdag
naar zijn dorp, om het leven te brengen en vervolgens alle daar gestationeerde Euro-
peanen te vermoorden. De Verrovorongers van wie aan het licht kwam dat zij bij die
samenzwering betrokken waren, werden gestraft met levenslange verbanning naar Ba-
tavia.

Enkele noordelijke dorpen waren opstandig. De rebellie van de inwoners van Po-
cael, gelegen aan de Pinorowanserivier bij Tamsuy, was alleen met harde middelen te
onderdrukken. Hiertoe was een legertje van 120 soldaten uit Tayouan uitgezonden, dat
versterkt werd met 150 Formosanen. Nadat Pocael totaal in de as was gelegd, werden
de drie jonken waarmee de manschappen naar kasteel Zeelandia terugkeerden, door

314
