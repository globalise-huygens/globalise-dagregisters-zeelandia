Indachtig de door de RGP voorgeschreven richtlijnen, zijn aperte onjuistheden in
het handschrift stilzwijgend door de bewerkers verbeterd en indien nodig aangegeven
door middel van accolades. Getallen en namen, die in het manuscript zijn opengelaten,
worden met drie puntjes aangegeven.

In de tekst van de dagregisters wordt regelmatig verwezen naar resoluties, missi-

ven en andere stukken. Hiervan wordt de vindplaats aangegeven, voor zover de stukken
nog aanwezig zijn in het VOC-archief en de andere collecties van het Algemeen Rijks-
archief. In deze tekstnoten wordt achtereenvolgens de aard van het stuk, de plaats en
datum van uitgifte, het inventarisnummer en het folionummer aangegeven. Omdat veel
documenten waarnaar in de tekst wordt verwezen niet meer zijn aangetroffen, blijft
mededeling hiervan achterwege. Geen vermelding betekent dientengevolge dat het in
de tekst genoemde stuk niet meer in het archief aanwezig is.
Dezelfde regels gelden voor de biografische noten. Deze dienen in de onafhankelijke de-
len van de Dagregisters van het Kasteel Zeelandia als een eenheid te worden beschouwd.
Personen worden beschreven op het moment dat zij voor het eerst in de tekst verschijnen.
Soms zijn VOC-dienaren, die in een geheel andere hoedanigheid dan voorheen een rol
van betekenis gaan vervullen, opnieuw opgenomen in een noot. De locus van de biogra-
fische noot wordt in cursief aangegeven in de index van persoonsnamen. Over personen
van Formosaanse, Chinese en Japanse afkomst zijn doorgaans onvoldoende biografi-
sche gegevens in de bronnen voorhanden. Voor de biografien van Europeanen in VOC-
dienst is allereerst gebruik gemaakt van de gegevens zoals die in de resoluties van gouver-
neur en raden van Formosa worden vermeld. Enkele malen zijn additionele gegevens uit
andere bronnen overgenomen zoals uit het personaliaregister op de Resoluties van Gou-
verneur-generaal en Raden in Batavia (dat voor deze periode overigens onvolledig is),
het Uitgaand Briefboek van Batavia en de Scheepssoldijboeken. Wat de literatuur be-
treft, is het notenapparaat van de door W.Ph. Coolhaas geredigeerde Generale Missiven
geraadpleegd alsmede de verschillende delen van de door F.W. Stapel en C.W.Th. van
Boetzelaer van Asperen en Dubbeldam verzorgde bronnenpublicatie van Pieter van
Dams magnum opus, de Beschryvinge van de Oostindische Compagnie.

Woordverklaringen bevinden zich in het afzonderlijke glossarium, dat eveneens in
samenhang met de overige delen dient te worden ingezien. De index van geografische
namen kan geraadpleegd worden met de lijst van historische plaatsnamen die in deel II
bij wijze van toelichting is opgenomen. De redactie heeft na lang wikken en wegen ervan
afgezien in dit vierde en laatste deel een historische kaart van Taiwan op te nemen. Het
materiaal dat ons hiervoor ter beschikking werd gesteld was nog niet publicatierijp. De
bestudering van de historische geografie van Taiwan is volop in ontwikkeling en het zal
zeker nog enige jaren duren voordat het maken van een definitieveâ€™ kaart van de For-
mosaanse plaatsnamen uit de VOC tijd mogelijk zal zijn.

Aan het einde gekomen van een project dat met vallen en opstaan bijna twintig jaar ge-
duurd heeft wil de huidige redactie gaarne enkele personen danken die behulpzaam zijn
geweest bij het gereedmaken van deze tekst. Allereerst natuurlijk dr. Margot van Opstall
en drs. Marius Roessingh, archivarissen van het oude stempel, die met zoveel enthousi-
asme hebben meegewerkt in de beginfase van dit project. Beiden in 1986 overleden, heb-
ben zij zelfs de publicatie van het eerste deel niet meer mee kunnen maken. Prof. Chiang
Shu-sheng, lid van de redactiecommissie, is inmiddels aangevangen met het vervaardi-
gen van een Chinese vertaling van deze bronnenpublicatie en maakt deze bijzondere
bron zo ook toegankelijk voor Taiwanese belangstellenden.

Adviezen werden ontvangen van Taiwan specialisten als Ang Kaim en Peter Kang.

VIII
