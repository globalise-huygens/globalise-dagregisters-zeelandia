dat gouverneur Frederik Coyett zich in deze kwestie wel wat diplomatieker had kunnen
uitdrukken.

Na het overlijden van Frederik Schedel was Jacobus Valentijn als landdrost van
Formosa aangesteld. De jaarlijkse verpachtingen van de handel in de dorpen, van de
visserij, en de heffingen van de Chinese hoofdgelden en de tienden op de graanoogst
hadden in 1658 wel 105.585 realen opgebracht. Vijftig Chinese jonken hadden in de
zuidelijke kustwateren gevist, hetgeen de Compagnie, afgezien van de voor consumptie
bestemde vis, aan heffingen op de uitvoer wel 5000 realen had opgeleverd. In de raads-
vergadering was besloten voortaan ook tol te heffen op de invoer van Chinees textiel.
Rond deze tijd beloofde Batavia er strikt op toe te zien dat de garnizoenen van Tayouan
en de rest van het eiland met voldoende nieuwe manschappen zouden worden aange-
vuld.

In augustus 1658 waren de schepen Arnemuyden, Haes, Vink, Zeeridder en Calf,
volgeladen met 106.132 stuks Formosaense hertenvellen en met 6.540 pikol poeders-
uiker, naar de Westerkwartieren vertrokken.

De schippers van twee uit Amoy gekomen jonken hadden een aan gouverneur
Coyett gerichte brief van Coxinga afgeleverdâ€™. Ook leverden zij een brief van dezelfde
afzender af aan Bingam, de kapitein van de Chinezen in Batavia. In deze brieven be-
klaagde Coxinga zich over het zijns inziens onrechtmatig opbrengen van twee van zijn
jonken door VOC-schepen. Hij eiste daarvoor een genoegdoening van de Compagnie
van 180.000 tals zilver. De Hoge Regering in Batavia liet hem weten dat zijn claim
ongegrond was, maar dat zij, om verdere misverstanden te voorkomen, wel bereid was
een handelsverdrag met hem te sluiten.

Generale Missiven J. Maetsuycker, C. Hartsinck, A. de Vlaming van Oudts-
hoorn, N. Verburch, D. Steur en P. Sterthemius, Batavia, 14 december 1658. VOC
1225, fol. 1-142. Samengevat uit: S. Cheng, De VOC en Formosa 1624-1662. Deel I1,
no. 80, pp. 452-462.

Door de harde wind was bij het binnenvaren van de baai van Tayouan de jonk van de
Chinese schipper Timsjanko (komende uit Batavia) gestrand op de naast de vaargeul
gelegen zandbanken. Na het kerven van de mast was het scheepje uiteindelijk toch nog
binnengeraakt, mede dankzij het feit dat de bemanning veel van de lading overboord
had gezet, met inbegrip van barnsteen en Aguelhout. Gouverneur en raden van Tayou-
an waren overigens van oordeel dat het de Chinese schippers verboden moest worden
goederen waarin de Compagnie zelf handelde, te vervoeren. Volgens verwachting zou
de tweede jonk, die aan Zensia toebehoorde, enige dagen later volgen.

Op 26 november 1659 had men nog ongeveer tien dagen nodig om de schepen die
via de Westerkwartieren naar Batavia zouden reizen, voor de aftocht gereed te maken.
Die schepen zouden de laatste brieven en papieren van gouverneur en raden van Tayou-
an meenemen, waarvan de afschriften al op 12 november met het fluitje Breukelen over
Malakka en Siam naar Batavia verstuurd waren.

Missive gouverneur F. Coyett en raden aan gouverneur-generaal J. Maetsuycker,
Tayouan, 26 november 1659. VOC 1230, fol. 204.

Ll Waarschijnlijk de missive van Coxinga aan F. Coyett, Amoy z.d. VOC 1222, 516-517.

Missive J. Maetsuycker aan Coxinga, Batavia, 8 juni 1658. VOC 882, 208-211.

312
