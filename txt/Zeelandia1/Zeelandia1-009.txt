en de gezaghebbers van de buiten-comptoiren van respectievelijk Stapel en Wijnaendts
van Resandt, alsmede uit het notenapparaat van W.Ph.Coolhaas in de Generale Missiven,
de in het A.R.A. aanwezige fiches van de Collectie van Delden, het personaliaregister op
de Resoluties van Gouverneur-Generaal en Raden (zeer onvolledig voor de 17e eeuw), de
resoluties van Gouverneur en Raden in Taiwan en het Uitgaand Briefboek van Batavia,
waarin vaak korte carrire-overzichten van het uitgezonden personeel worden gegeven.
Voor de periode 1600-1660 zijn enkele Scheepssoldijboeken bewaard gebleven, maar het
karakter van deze soldijboeken verschilt met die van de latere serie door het ontbreken
van een carrire-overzicht. Over personen van Formosaanse, Chinese of Japanse landaard
was het slechts in enkele gevallen mogelijk voldoende biografische gegevens te vergaren.

Het identificeren van Formosaanse plaatsnamen is een probleem op zichzelf. Het be-
treft hier namen die door de inheemse bevolking zelf gebruikt werden. De inheemse bevol-
kingsgroepen zijn evenwel in de afgelopen eeuwen geheel uit de kustvlakte verdreven of
opgegaan in de uit Fukien afkomstige Chinese bevolkingsgroep. Soms hebben de Chinese
immigranten oorspronkelijke plaatsnamen overgenomen en verbasterd, maar in de meeste
gevallen kwam het tot nieuwe nederzettingen en zijn de woonoorden van de Formosaanse
stammen voorgoed van de kaart verdwenen. Er zijn 17e eeuwse kustkaarten van Formosa
in het Algemeen Rijksarchief voorhanden, maar er is niet n Nederlandse 17e eeuwse
kaart van het binnenland bewaard gebleven. Bij het identificeren van de Formosaanse
plaatsnamen is dankbaar gebruik gemaakt van enkele laat-17e eeuwse Chinese kaarten.
Het topografisch onderzoek dat ten grondslag ligt aan de annotatie is geheel door de heren
Tsâ€™ao Yung-ho en Chiang Shu-sheng uitgevoerd. De bijgevoegde kaarten zijn van de hand
van laatstgenoemde.

De VOC in de Chinese Zee

In 1547 had de Chinese keizer zijn onderdanen verboden nog langer met Japan handel te
drijven. Beschuldigd van zeeroof en plundering werd de Japanners voortaan de toegang
tot Chinees grondgebied ontzegd. Desalniettemin bleef in China de vraag naar het Japanse
zilver bestaan en omgekeerd konden de inwoners van het Rijk van de Rijzende Zon niet
zonder Chinese exportartikelen als zijde en porselein. In dit spanningsveld wisten de Por-
tugezen zich onmisbaar te maken als vrachtvaarders en tussenhandelaars door in China
(Macao, 1557) en Japan (Nagasaki, 1572) handelsvestigingen te stichten. Daarmee was het
Portugese monopolie gevestigd. Zilver verschafte ook de Spanjaarden in de Philippijnen
Chinese produkten, maar zij gingen op een geheel andere wijze te werk. Met het uit Zuid-
Amerika afkomstige Spaanse zilver werden in Manilla het porselein en de zijde, die de
Chinezen uit de kustprovincie Fukien in hun jonken aanvoerden, betaald. In het begin van
de 17e eeuw speelden derhalve de Spanjaarden en de Portugezen een belangrijke rol in het
handelsverkeer tussen de twee grootste mogendheden in het Chinese zeegebied, China en
Japan.

Het was de Nederlanders maar al te goed bekend dat de Iberirs grote winsten maakten,
en daarom bestonden er van meet af aan plannen om toenadering tot China te zoeken,
en dezelfde voordelige handelsvoorwaarden te verwerven. De eerste poging daartoe werd
in 1601 door Jacob van Neck ondernomen, die met twee schepen Macao bezocht, maar
er niet in slaagde rechtstreeks met de plaatselijke Chinese autoriteiten in contact te komen.
Enkele jaren later, in 1605, probeerde Wijbrant van Warwijck in de Pescadores-archipel
tegenover de baai van Amovy (van waaruit de Chinese scheepvaart op Manilla plaats vond)

X
