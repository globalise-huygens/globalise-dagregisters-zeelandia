vrijheidstelling waren vernederend. De Japanners kregen een vrije aftocht en de Nederlan-
ders gaven vijf gijzelaars, waaronder het zoontje van Nuyts, de achtjarige Laurens, en op-
perkoopman Pieter Muyser. De ingesloten Sinkanders werden vrijgelaten en kregen de ge-
schenken van de shogun weer terug. De Nederlandse schepen op de ree moesten onttakeld
worden, om een achtervolging onmogelijk te maken, en tenslotte werd Nuyts verplicht tot
het betalen van een schadevergoeding voor een partij van 200 pikol zijde ter waarde van
f. 107.164:17, die de Japanners volgens Hamada door nalatigheid van de Nederlanders
niet hadden kunnen ontvangen. De schuldbewijzen die met de leverantie van deze zijde
verband hielden, werden Nuyts ter hand gesteld.

Vergezeld door de jonk van Hamada werd het jacht Erasmus met vijf Japanse gijzelaars
aan boord naar Japan gestuurd. Het lag in de bedoeling hen in Hirado weer uit te wisselen
tegen de Nederlandse gijzelaars, waarna een formele klacht tegen het gedrag van Suetsu-
gu’s handlangers zou worden ingediend. Maar omdat Hamada met de Nederlandse gijze-
laars naar Nagasaki koerste bleef de Erasmus niets anders over dan hem daarheen te vol-
gen. Bij aankomst in deze havenstad werd het jacht door de Japanse overheid van zeil,
roer, ammunitie en geschut ontdaan en werd de bemanning in hechtenis genomen. Kort
daarop kwam een shogunaal bevel af dat alle Nederlandse schepen in Japan aan de ketting
gelegd moesten worden, in afwachting van verdere maatregelen. De vijf gijzelaars werden
in een gevangenis van de daimyo van het landschap Omura ten noorden van Nagasaki op-
gesloten, de bemanning afgevoerd naar Arima. Het personeel van de factorij in Hirado
viel niet onder dit arrestatiebevel, al werd alle handel met plaatselijke kooplieden verbo-
den. Cornelis van Nijenroode, het hoofd van de factorij, bewerkte de heer van Hirado
om in het conflict te bemiddelen en stuurde zelf een tolk met brieven naar het hof. De
tegenwerking van de invloedrijke Suetsugu Heizo was echter van dien aard dat deze pogin-
gen op niets uitliepen.

Bij monde van enkele Portugezen die op de terugweg vanuit Japan naar Macao waren
onderschept, en via berichten uit Taiwan werd gouverneur-generaal Coen in Batavia op
de hoogte gebracht van de gebeurtenissen. In een resolutie stelde hij Nuyts en de Raad
van Formosa voor het gebeurde verantwoordelijk en riep de gouverneur terug. Als zijn
opvolger werd de eerdergenoemde Hans Putmans aangewezen. Deze vertrok op 24 april
1629 uit Batavia en kwam op 21 juni in Taiwan aan. In verband met de Japanse gijzeling
werd de als tactvol bekend staande Willem Janssen op 22 juni van Batavia met het neutra-
le’ burgerschip de Swarte Arendt via Taiwan naar Japan afgevaardigd om aldaar gron-
dich te vernemen, hoe des Compagnies saecken aldaer stonden, mitsgaders de misverstan-
den, questin ende onlusten, soo tusschen de Nederlantse ende Jappansche natie voorge-
vallen waren met humble beleeftheyt, ten besten van de Generale Compagnie (als een mo-
deratieve) te faciliteren, vereenigen ende t’assopiren, ten eynde de vrundtschap ende com-
mertien met die van Jappan geconserveert mochte blijven’.

Hoe stond het met de betrekkingen tussen de Nederlandse bezetting van het kasteel Zee-
landia en de Formosaanse bevolking Als gevolg van de harde behandeling der 16 Sinkan-
ders kon er nauwelijks sprake zijn van enige toenadering. Wel was sinds 1627 de predikant
Georgius Candidius in Sinkan woonachtig waar hij zonder veel succes het evangelie pro-
beerde te verkondigen. Een deel van de kustvlakte aan de baai werd van hetzelfde dorp
gepacht om dienst te doen als weide voor het vee en de paarden van de Compagnie. Toen
Putmans aankwam, waren deze bezittingen zojuist verloren gegaan en alle op Formosa
verblijvende compagniesdienaren waren naar Zeelandia teruggetrokken. Twee weken te-
voren had gouverneur Nuyts namenlijk 52 van zijn beste manschappen naar het noordelij-
ker gelegen kustdorp Mattau gezonden, alwaar zich volgens geheime inlichtingen Chinese

XVI
