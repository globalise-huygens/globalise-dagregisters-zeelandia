De Italiaan Orasio Massa, een bemanningslid van het Portugese navet dat op 26 juli
door de bemanning van het jacht Cleen Bredamme onder Hainan was genterd, bleek be-
reid de gouverneur enige inlichtingen te verstrekken. Ambassadeurs uit Mataram waren
in Goa geweest om een bondgenootschap te sluiten tegen de Nederlanders in Batavia. Op
de terugweg uit Goa hadden enkele Javanen van dit gezantschap amok gemaakt in Malak-
ka. De Spanjaarden hadden zich bereid verklaard samen met de Portugezen de Nederlan-
ders eerst in Jarnbi en daarna in Batavia aan te vallen. Vijf galjoenen en vier galeien lagen
daartoe gereed in Manilla. Van Portugese zijde moesten daar acht galjoenen en twintig
navetten aan worden toegevoegd. Ook bestonden er bij de Iberirs plannen om Nederland-
se schepen bij Surat aan te vallen. Volgens Massa beschikte de Portugezen niet over ge-
noeg schepen voor zulk een onderneming. Toch leek het Van der Burch gewenst voortgang
te maken met de fortificatie van Zeelandia zodat iedere vijandelijke aanval het hoofd kon
worden geboden. Tegen eerdere afspraken in hadden de Engelse kooplieden in Macao
voor 150.000 realen aan zijdewaren ingekocht. De toegang tot de stad zou hun daarom
voortaan worden ontzegd.

Er was een verkenningstocht te water uitgevoerd naar Vavorolangh, het knooppunt van
de handel in hertevellen. Via een zoute rivier was men na drie dagen weer bij de kust uitge-
komen, en had men het dorp niet kunnen bereiken. De raad besloot daarom tot uitstel
van de strafexpeditie naar het dorp. Er waren niet genoeg manschappen voorhanden voor
een veldtocht door onbekend gebied. Onderwijl zou men trachten de Varorolangers met
zachte middelen in toom te houden.

Op 23 oktober inspecteerden Van der Burch en Putmans de nieuwe redoute Vlissingen
te Wanckan. Het gebouw was veertig voet in het vierkant, vijftien voet diep onder de
grond, en twee en dertig voet hoog, op een duin gebouwd. Op 24 oktober werd Sincan
bezocht, waar de dorpsoudsten van dertien dorpen bijeenkwamen om afscheid te nemen
van gouverneur Putmans. Vervolgens legden zij de eed van trouw aan diens opvolger af.
Hoewel dominee Junius gaarne ontslagen wilde worden van zijn politieke taken, zag de
gouverneur hier vooralsnog geen kans toe omdat de geschikte persoon daartoe ontbrak.
Luitenant Jan Jurriaense was bereid deze taken op zich te nemen, maar zou zeker drie ja-
ren nodig hebben om de taal te leren. De aanplanting van rijst en suiker wierp zijn vruch-
ten af. Van der Burch zou proberen 1000 last rijst in te zamelen tegen een inkoopsprijs
van 45-46 reaal de last. Wat de zending betreft, ontbrak het in deze wijngaert des Heerenâ€™
niet aan werk, maar aan predikanten en proponenten die daartoe benodigd waren.

(VOC 1120, fo. 334-369; brieven van gouverneur Van der Burch aan gouverneur-
generaal Van Diemen, 14-11-1636).

276
