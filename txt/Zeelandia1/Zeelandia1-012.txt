De naam Provintia zou later alsnog gegeven worden aan een kleine vesting op het vaste-
land van Formosa.

Het is hier niet de plaats om de ontwikkelingsgeschiedenis van de vestiging Taiwan van-
af de stichting in de zomer van 1624 tot de opening van het eerste dagregister in de zomer
van 1629 op de voet te volgen. Veeleer is het van belang de vraag te beantwoorden waarom
op dat moment, vijf jaar na de verhuizing naar Formosa, de zo hevig begeerde vrije handel
met China nog steeds niet verkregen was. Wat is de ontstaansgeschiedenis van de proble-
men waarvoor Hans Putmans, de pas benoemde gouverneur van Formosa, een oplossing
diende te vinden De instructie die hij vanuit Batavia meekreeg was ruim gesteld: hij dien-
de de positie van de Compagnie in het Chinese Zeegebied te 'redresseren en verbeteren’.
Gouverneur-generaal Coen verklaarde het bijzonder moeilijk te achten pertinente ordre
te geven hoe in alle voorvallende occasin de dienst van de Compagnie best gevordert
dient’, als gevolg van de grote afstand tussen Batavia en Formosa en de gebrekkige rap-
portage door Putmans’ voorganger, Pieter Nuyts (1627-1629). Coen had het bij het rechte
eind; de toestand was in de tussentijd totaal veranderd. De nieuwe gouverneur die de op-
dracht gekregen had de souvereiniteit ende ’t recht op Teyouhan voor Hare Hoogmogen-
den te conserveeren’ vernam bij zijn aankomst dat een tiental dagen eerder het puikje van
de Hollandse troepen op het vasteland van Formosa door de inwoners van het dorp Mat-
tau was vermoord. De pacificatie van het eiland moest van voren af worden aangevangen.

De instructie voor gouverneur Putmans biedt heel weinig houvast voor het verwerven
van enig inzicht in de precaire situatie waarin de VOC zich bevond in de zomer van 1629.
Een bezonken analyse van de toestand is te vinden in het verslag dat onderkoopman Justus
Schouten enige jaren later schreef. Het uit 1632 daterende Memorabel Verhael van den
waeren oorspronck, voortganck ende nederganck van de wichtige differenten die tusschen
de Nederlanders en de Japansche natie om de Chineeschen handel ontstaen zijn’ verschaft
een duidelijk historisch kader waarin het beleid van Putmans, neergelegd in zijn dagre-
gister, geplaatst kan worden. Schouten resumeert de voornaamste voordelen die de Com-
pagnie gehoopt had te behalen uit een verdrag met de Chinese overheid, waarbij de Neder-
landers in Formosa den liberen Chineeschen handel’ zou worden geboden. De Nederlan-
ders verwachtten op deze wijze de overzeese handel van China in hun greep te krijgen,
de Spaanse en Portugese vijand in Manilla en Macao de loef af te steken, en daarenboven
jaarlijks een winst van meer dan twee miljoen gulden te behalen op de handel tussen China
en Japan. Deze schone verwachtingen waren volgens Schouten niet vervuld als gevolg van
drie capitale swaericheden van zeer schaedelijcke consequentien voor den stant van de
Compagnie’, te weten de toename van zeeroverij aan de Chinese kust, het tegenoffensief
van de Spanjaarden, die zich op Noord-Formosa nestelden, en tenslotte een steeds hoger
oplopend conflict met het hof van de shogun in Edo over handelsvoorwaarden voor de
Japanse kooplieden die jaarlijks in Formosa kwamen handelen.

Enkele maanden na de verhuizing naar Formosa was er inderdaad sprake van enige han-
del met China, maar het betrof een geaposteerde’, geenszins een vrije handel en de om-
vang en de wijze van transport lieten nog veel te wensen over. Het bleek alras dat in op-
dracht van de Chinese overheid een koopman uit Amoy, Simsou genaamd (Chinees: Hs-
Hsin-su) belast was met het onderhouden van alle betrekkingen met de Nederlanders in
het fort Zeelandia. Een golf van zeeroverij voor de Chinese kust maakte weldra de Chinese
scheepvaart naar Formosa vrijwel onmogelijk en Nederlandse schepen gingen toen zelf de
zijde in de baai van Amoy halen, hoewel dit indruiste tegen de eerder gemaakte afspraken.
In de herfst van 1627 kwam Simsou om bij een aanval van de zeerover Cheng Chih-lung
(alias Iquan). Deze Iquan, vader van de roemruchte Cheng Ch’eng-kung (alias Coxinga),

XIII
