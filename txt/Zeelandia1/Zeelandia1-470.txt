10 dec. 1638                                                              K. f. 510

3 ditto’s arriveren van Lissouw met 75 pl sout.

11 ditto. Vertreckt de fluyt D’Gracht ende ’t jacht Waterloosewerve wederom na buyten
met ladinge voor d’retourscheepen, onder ’t Noorderriff geanckert leggende. Desselven
daegs verseylen 13 joncquen na d’suydt om te visschen.

12 ditto. Is ’t jacht Cleen Bredamme naer buyten vertrocken ende ’s achtermiddachs ne-
vens de fluyt Oostcappel weder binnengecoomen.

Ten voors. dage arriveren: 3 joncquen van Aimuy met 60 pl sout; 2 van Hoeckiongh’
met 18 pl ditto; 4 van Lissouw met 100 pl ditto; 1 van Maniha met 50 pl; 1 van Pathauw
met 20 pl sout.

13 ditto. Niet sonderlings gepasseert.

14 ditto. Deze scheepen Zeelandia ende Swol, volladen sijnde met suycker, perthij sijde
ende enige andere minudentin, monterende ter somma van f. 381992.7.14, crijgen op he-
den haer depesche na Battavia, daer Godt Almachtich deselve in salvo gelieve te geleyden.

15 december 1638 tot 9 januari 1639 ontbreken.

Op 18 december werd de fluit Oostcappel naar Cambodja gezonden, op 23 december volg-
de het jacht Waterloosewerve met bestemming Siam.

Op 18 december verscheen de Vavorolanger, die op 6 december was vrijgelaten, met
dertien dorpsgenoten in kasteel Zeelandia waar hij verslag uitbracht van de volksvergade-
ring die na zijn terugkeer in het dorp bijeen was geroepen. De bevolking had besloten
voortaan de Chinezen die op haar velden joegen niet meer lastig te zullen vallen. Zij die
zich aan roof schuldig hadden gemaakt zouden worden uitgeleverd. Vervolgens werd er
vrede gesloten. Het 173 gedeelte van de Vavorolangse velden dat steeds alleen voor de
jacht van de dorpelingen was gereserveerd, werd door gouverneur en raden nu ook vrijge-
geven voor de Chinese jagers.

Op 25 december verscheen uit Japan het fluitschip De Rijp met een lading ter waarde
van f. 232.375, bestaande uit 80.000 tael Japans schuitzilver, 550 balen rijst en 51 balkjes
hout, voor Taiwan bestemd, en een lading van 130.000 tael Japans schuitzilver en ver-
scheidene stoffen voor Tonkin waarvan de waarde f. 382458.11.5 bedroeg. Omdat de
80.000 tael schuitzilver onvoldoende waren om de schulden aan de Chinese kooplieden Jo-
cho, Sanqua en Bendiocq af te betalen, besloot de gouverneur 27 kisten schuitzilver uit
de lading voor Tonkin te lichten. In Taiwan werden de brieven van Nicolaas Couckebac-
ker en directeur-generael Philip Lucassen die gericht waren aan de koning van Tonkin in
het Chinees vertaald.

De Nederlandse jonk die in gezelschap van het jacht Santvoort op 8 augustus vanuit
Tonkin naar Japan was vertrokken, bleek volgens geruchten uit China in de buurt van de
Chinese stad Fu-chou te zijn gestrand. De 19 Nederlanders aan boord waren vermoord.
De lading zijdewaren was nu in Kelangh aan de Spanjaarden verkocht.

Op 9 januari vertrok de voormalige jonk van Bencong naar Batavia met een lading voor
zijn rekening van 2.066 reaal. Bencong zelf zou per Brouckoort naar Batavia reizen.

75. Hoeckiongh, Fukong in Fukien, ten zuidoosten van de stad Haicheng.

449
