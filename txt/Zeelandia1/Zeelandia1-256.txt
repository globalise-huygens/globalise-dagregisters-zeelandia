6) Daartoe gesommeerd, zullen dorpsoudsten zich onmiddellijk naar het kasteel begeven
om beleidszaken met de gouverneur te bespreken.

7) Als erkenning van de gepleegde misdaden zullen de dorpsoudsten van Mattau verplicht
worden elk jaar op de datum van de aanslag een grote zeug en een beer bij het fort te bren-
gen.

Op 22 december volgde de strafexpeditie naar Taccareangh, een dorp 12-13 mijl z.o.
van Taiwan. 400-500 Sinkanders vergezelden de 500 man sterke Nederlandse legermacht.
De inwoners bliezen haastig de aftocht zodat slechts negen hoofden werden gesneld. Ook
dit dorp werd met de grond gelijk gemaakt. Op 8 januari werd er een tocht naar Soulangh
gehouden. De zeven delinquenten die aan de moordpartij hadden deelgenomen werden
uitgeleverd en onthoofd. Hierop aansluitend bezocht de Nederlandse krijgsmacht het dorp
Tevorang in het gebergte, alwaar men vriendelijk ontvangen werd. Op 13 januari kwam
Putmans in Zeelandia terug.

De raad van Formosa gaf Hambuan voor zijn extraordinarie goede diensten 600 reaal
contant en twee halve stukken laken. De Chinese koopman werd op 17 januari naar de
haitau’ van Chanchou gestuurd, om diens medewerking te verzoeken bij het bevrijden
van de Nederlanders die nog in China gevangen zaten.

(VOC 1120, fo. 214-244; brief gouverneur Putmans aan gouverneur-generaal Brouwer,
18-1-1636).

18 januari tot 25 februari 1636 ontbreken.

Op 6 en 11 februari 1636 waren respectievelijk de fluitschepen Warmond en Huysduynen
verschenen met een lading hout, rijst, koper en 140.000 tael schuitgeld. Het hout en het
koper werden uitgeladen, en voorzien van suiker, fijn porselein, rouwe zijde en senes zet-
ten de schepen in gezelschap van het schip Grol de reis naar Quinam voort. Adriaan An-
thonisz. keerde als commandeur van de vloot met 298 van zijn manschappen over Quinam
naar Batavia terug. Ter versterking van het garnisoen van Zeelandia bleven 88 soldaten
achter.

Op 4 februari werd, volgens dezelfde voorwaarden als met Mattauw, de vrede gesloten
met de dorpen Taccareang, Tamsuy, Tapoliang en Zoatalau. Dientengevolge werd de
grens van ’s Compagnies grondgebied tot 15 mijl ten zuiden van Zeelandia, in het noorden
tot aan Vavorolang (7 mijl benoorden Wanckan) en in het oosten tot 1 dagreis in het
gebergte uitgebreid. Als gevolg van deze verdragen konden de Chinezen nu vrij en onge-
molesteerd voortaen hun neringe te platten landen . exercheren.

De anachoda Kiko kwam over Quinam in Taiwan aan. Hij had eerder grote diensten
bewezen bij het redden van de schepelingen van de Grootenbroeck die schipbreuk hadden
geleden in Quinam. In Taiwan waren Kiko’s schulden aan de Compagnie op 600 reaal na
vereffend. Op Wanckan werd voorlopig een houten wambuis met vier kleine stukken ge-
schut opgetrokken. Op 22 februari verscheen een jonk met 250 pikol zijde en 80 schuitjes
goud ter waarde van 80-90.000 realen.

(VOC, 1120, fo. 232-238; brieven van gouverneur Putmans aan gouverneur-generaal
Brouwer, 21-2-1636, 25-2-1636).

235

