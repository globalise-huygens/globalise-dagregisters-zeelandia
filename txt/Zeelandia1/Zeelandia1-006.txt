INLEIDING

De grondslagen voor deze Nederlandse bronnenuitgave zijn gelegd door historici uit Japan
en China. Reeds op een vroeg tijdstip is in het Verre Oosten de intrinsieke waarde van het
archief van de Verenigde Oostindische Compagnie onderkend. Met name de Japanse
historicus Murakami Naojiro (1868-1966) heeft gedurende zijn lange leven een voortrek-
kersfunctie vervuld bij het verzamelen en verwerken van het uit dit archief afkomstige
bronnenmateriaal, dat betrekking heeft op China en Japan in de 17e en 18e eeuw. Rond
de eeuwwisseling inventariseerde hij reeds relevant materiaal in het Algemeen Rijksar-
chief, in opdracht van het Historiografisch Instituut (Shiryo Hensan-jo) van de Universi-
teit van Tokio. In de jaren dertig ving hij aan met het samenvatten en vertalen van de dag-
registers van Deshima en als kroon op zijn werk verscheen postuum in Japanse vertaling
een selectie van gegevens afkomstig uit het Dagregister van Batavia. Die gegevens betref-
fen de Nederlandse bezetting van Taiwan (1624-1662) en de Nederlandse betrekkingen met
China en Japan tot 1682. Murakami’s belangstelling voor Formosa hing nauw samen met
zijn hoogleraarschap tussen 1926 en 1935 aan de Keizerlijke Universiteit van de toentertijd
Japanse kolonie Taiwan (Teikoku Taihoku Daigaku).

Aan Iwao Seiichi, de opvolger van Murakami aan de Taiwan Universiteit, komt echter
de eer toe de bestudering van de Nederlandse kolonisatie van Taiwan werkelijk te hebben
genitieerd. Op zijn verzoek werd in Den Haag vanaf 1935 door een aantal Nederlandse
pennisten’ een groot gedeelte van de archiefstukken betreffende de kolonie Formosa uit
de serie Overgekomen Brieven en Papieren afgeschreven. Dit kopieerproject moest bij het
uitbreken van de oorlog worden stopgezet. De handgeschreven kopien hebben een plaats
gevonden in de bibliotheek van National Taiwan University.

Na de oorlog ging de terugkeer van Taiwan in de schoot van het Chinese moederland
gepaard met ingrijpende veranderingen, ook in het onderwijssysteem. Het Japanse onder-
wijspersoneel moest de universiteit verlaten en het historisch onderzoek richtte zich op de
tradities van het Chinese vasteland. Enige Taiwanese leerlingen van Iwao zetten echter op
individuele basis hun onderzoek in het Nederlandstalige bronnenmateriaal voort. Een van
hen, Ts’ao Yung-ho, heeft niet alleen over tal van onderwerpen gepubliceerd, maar ook
heeft hij in de loop der jaren alle in Den Haag afgeschreven Dagregisters van het kasteel
Zeelandia uitgetypt. Plannen om deze dagregisters hetzij in vertaling hetzij in originele
vorm in Taiwan uit te geven zijn door gebrek aan mankracht, tijd en middelen nooit uitge-
voerd. Een zo grootschalig project kan immers uitsluitend in een breed internationaal ka-
der worden verwezenlijkt. Onder auspicin van de Werkgroep voor de Geschiedenis van
de Europese Expansie (R.U.L.) is een dergelijk samenwerkingsverband in 1977 tot stand
gekomen, nadat de Rijkscommissie voor Vaderlandse Geschiedenis zich in principe bereid
verklaard had de publikatie van de Dagregisters in de Grote Serie der bronnenuitgaven op
te nemen. De leiding van het project berust bij drs. J.L. Bluss, dr. M.E. van Opstall en
prof. Ts'ao Yung-ho. Verder maken prof. Iwao Seiichi en prof. Nakamura Takashi uit
Japan, evenal prof. Chiang Shu-sheng deel uit van de redactionele commissie. Subsidies
van Z.W.O., de Rijksuniversiteit Leiden en de Van den Bergh van Heemsteede-stichting
hebben de redactie in staat gesteld om met de assistentie van drs. W. Milde en drs. J.
Oosterhoff de door prof. Ts’ao en medewerksters van het Bureau van de Rijkscommissie
(C. Hogenkamp, A. Smit en J. Stok) uitgetypte teksten te collationeren en van indices te
voorzien. Deze collationering, indicering en annotatie is door de redactieleden in Japan
en Taiwan gecorrigeerd en aangevuld. Drs. M.P.H. Roessingh, hoofdchartermeester bij
de Tweede Afdeling van het A.R.A., was hierbij eveneens behulpzaam. Bij het persklaar

VII
