3 dec. 1634                                                                G fo. 235

Adij primo ende 2" december. Den windt als boven ende arriveeren 8 jonckjens om te
gaen vissen uut China.

3" ditto. Hadden noordelijcke windt ende arriveert alhier een joncke uut Japan, gemant
met 43 Chinesen, zijnde een van de joncquen, die ons op 25" deser geraporteert zijn, uut
de Manilha in Nangasacque geparesseert. Waren raporteerende dat zijluyden op den
eersten dach der 4 mane met hare joncque, gemandt met 43 Chineesen, geladen met tarwe
ende meel uut Nangasacquy naer Panassulang zonder licentie in compagnie van noch 3
andere zijn vertrocken ende aldaer 3 maenden geremoreert; zijn inhebbende cargasoen in
500 pl sappanhout, 300 pl zuycker ’ ende 100 bosch hartevellen, ider van 70 stucx, getor-
queert hebbende, weder de retour naer Nangasacquy gekeert waren, alwaer gecomen zijn-
de, van zijn medegebrachte cargasoen 280 pl suycker 6 teyl, 200 pl sappanhout 2 teyl
’t pl ende alle zijne hartevellen (exepto 1000 stucx beschadichde die noch in de joncke zijn)
door malcandren tot 19 teyl ’t hondert gebenificeert ende met een licentie vercocht heeft,
dan, alsoo onderentusschen den tijt dat alle vreemdelingen uut Japan moeten vertrecken
Ctwelck is den 20" dach der 9 mane) ginck expireeren, zijluyden met het overschodt van
bovengemelt cargasoen, bestaende in ontrent 20 pl suycker, 300 pl sappanhout als weynich
beschadichde hartevellen (hebbende met ’t procedido van ’t vercochte zijne crediteurs vol-
daen) alhier, om den handel t’excerceren ende dan weder naer Japan te retourneren, zijn
verscheenen.

Van de 3 joncquen, die met hem naer Panassulangh in compagnie zijn geweest, is den
eenen weder met hem nevens noch een andre ditto uut Nangasacquy vertrocken, in mee-
ninge om hare reyse mede herwaerts te maecken, doch niet en weeten, waer dat d’selve
gebleven zijn; eene van deese 2 joncquen was wat cleynder als de zijnne, den capiteyn was
daervan genaemt Quoyqua, maer is selfs in parsoon daerop niet geweest, doch seggen dat
met zijn meeste capitael in meeninge was met onse scheepen te volgen; op d'andere, die
wat grooter is, was een zeecker capiteyn genaemt Bijqua, de ladinge van dese 2 gementio-
neerde joncquen was haer onbekendt. D'andere 2 in Pannassulangh geweesde joncquen
waren in eenige andere haven van Japan gearriveert, sonder te weeten, waernaer toe d’sel-
ve vorders zouden mogen vertrocken wesen. Was mede een mandaet van den keyser uutge-
gaen, dat naer desen geenige joncquen van Manilha ofte Panassulangh als daerontrent ge-
legene plaetsen meer in eenige havenen van Japan zouden moghen comen t’arriveeren. Ee-
nige daegen geleden, als wanneer bovengemelte tijt om te vertrecken verscheenen was, wa-
ren de Portugijsen noch met haere galjot noch niet vaerdich, waerover door de gouver-
neurs van Nangasacquy wiert gelast ’tselve tot buyten de baye met barcken te royen ende
haer alsoo te doen vertrecken, ’twelck geffectueert wiert; ende souden alle haere goedren
in betalinge van haer schult aen de Japanse coopluyden aengehouden sijn, van 10.000.000
tayl, die zij aldaer schuldich waren, zoude niet meer als 200.000 teyl betaelt zijn. In Nan-
gasacquy was door de Nederlanders, zoo verstaen hadden om in soma silver te torqueren,
700.000 teyl gebracht ende waren onse scheepen alleene naer ’t smelten tendeerende. Door
Zijne Majesteyt van Japan zoude aen de Nederlanders gelast zijn haer met des Compag-
nies gantsche ommeslach uut (Nangasacquy segge) Firando naer Nangasacquy te transpor-
teeren, zulcx dat ten dien fijne al eenige Nederlanders, om een bequame plaetse tot bou-
winge van een huys af te sien, aldaer verschenen waren. Seggen mede datter een nieuw
verbodt door Zijne Majesteyt zoude uutgegaen zijn, datter geen Chineesen een jaer in Ja-
pan over zullen moogen ’ (fo. 235) remoreeren, ofte dat genootsaeckt sullen wesen voor
altijt (sonder t'eeniger tijt weder naer eenige plaetsen, oock selfs niet naer China, te mogen
vertrecken) haer residentie aldaer te houden. ’t Vercoopen der zijde confirmeeren met de

203
