was tot voor kort in dienst geweest van de Compagnie: eerst als tolk, later als kaper onder
de prinsenvlag in het vaarwater tussen Amoy en Manilla. Omdat de Chinese marine niet
tegen Iquan was opgewassen besloot de gouverneur van Fukien hem en zijn volgelingen
in zijn eigen krijgsmacht in te lijven. De voormalige zeerover werd nu belast met de kust-
verdediging en het onderhouden van de betrekkingen met de Nederlanders.

In de zomer van 1628 waren de gemoederen zover gekalmeerd dat de toenmalige gouver-
neur van Formosa Pieter Nuyts op 10 oktober een handelscontract voor drie jaar met
Iquan af kon sluiten. Deze verbond zich jaarlijks in Taiwan tegen vastgestelde prijzen te
leveren: 1.400 pikol ruwe zijde, 5.000 pikol witte suiker, 1.000 pikol geconfijte gember,
4.000 witte en 1.000 rode gillems. De Compagnie zou daarvoor in ruil ondermeer 2.000
pikol peper leveren en in zilver betalen. Ook dit verdrag leverde niet de verwachte vruchten
op. Onder leiding van een van Iquans onderbevelhebbers, Li Kuei-chih (alias Quitsick),
onttrok een scheepsmacht van meer dan 400 jonken zich opnieuw aan het provinciaal ge-
zag en maakte daarmee het drijven van handel onmogelijk. Gouverneur-generaal Coen
zou overigens naderhand zijn sanctie aan het verdrag onthouden omdat het zijns inziens
nadelig voor de Compagnie uitviel.

Wat het offensief tegen de Spanjaarden en de Portugezen betreft, ook hier werden de
Nederlanders gedwongen de bakens te verzetten. Bestonden er aanvankelijk nog plannen
de vijand in Manilla en Macao met geweld aan te tasten en te vernietigen, weldra moest
men erkennen dat hiertoe de krachten te kort schoten. De laatste campagne tegen Manilla
werd een mislukking. In 1625 dacht men de Nassause oorlogsvloot, die onder leiding van
Jacques l’Hermite op weg was naar de Oost, versterkt met een eskader uit Formosa naar
Manilla te sturen. L’Hermite kwam evenwel niet verder dan de Molukken en het uit For-
mosa afkomstige eskader trok zich, na enige schermutselingen bij Manilla, terug onder
de Chinese kust, waar met gering succes pogingen werden ondernomen om afbreuk te
doen aan de Portugese scheepvaart van en naar Macao.

De Spanjaarden gingen vervolgens tot de tegenaanval over: in de zomer van 1626 stuur-
den zij een expeditie naar Noord-Formosa en wierpen versterkingen op aan de ingangen
van de baai van Kelangh (Chilung) en de rivier de Tamsuy (Tamsui). Oogmerk was de Chi-
nese handel hierheen te dirigeren, de Nederlanders in Zeelandia te isoleren en ten slotte
het gehele eiland Formosa namens de Spaanse kroon in bezit te nemen. Nadat deze sterk-
ten waren aangelegd volgde in 1627 vanuit Manilla een tweede armade, die een
rechtstreekse aanval op het zwak verdedigde Tayouan moest ondernemen. Fortuna liet de
Iberirs in de steek: halverwege kwam de vloot in een taifoen terecht en werd zwaar be-
schadigd gedwongen terug te keren. Hierna ontbrak het ook de Spanjaarden aan middelen
om de Nederlandse vesting, die uit alle macht versterkt werd, aan te grijpen. Ten tijde van
Putmans’ komst was men in Zeelandia slecht op de hoogte van ’s vijands positie in Noord-
Formosa. Een van zijn eerste stappen was dan ook het uitzenden van een kleine verken-
ningsexpeditie.

De derde swaericheyt’ - om met Schouten te spreken - waarmee de Nederlanders te
kampen kregen na hun vestiging op Tayouan, waren de geheel onvoorziene wichtige dif-
ferenten met de Japansche natie’.

Als gemeld plachten voor de komst van de Nederlanders in Formosa Japanse en Chinese
kooplui een sluikhandel te drijven op de zandplaat Tayouan; een riskante onderneming,
omdat zij tijdens het handelsseizoen bloot stonden aan aanvallen van Chinese zeerovers.
De Japanse schepen waren dientengevolge doorgaans goed bewapend en hadden soldaten
aan boord. Aan deze gevaarlijke situatie kwam een einde met de aanleg van een Neder-
lands fort op Tayouan; de handel kon nu ongestoord plaatsvinden. In 1625 verschenen

XIV
