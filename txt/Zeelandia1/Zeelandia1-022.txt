A. EXTRACT DAGREGISTER HANDELENDE OVER DE GEBEURTENISSEN OP
DE KUST VAN CHINA, 1 oktober 1629 tot 22 februari 1630.
VOC 1101, fo. 389-400.

EXTRACT DAGREGISTER GEHOUDEN OP HET KANTOOR TAIWAN, 23 februari
tot 29 september 1630.
VOC 1101, fo. 438-446.

fo. 389) Primo october. Arriveerde alhier weder van de noordt ’t jacht Slooten, die in
compagnie van de jachten Domburch ende Diemen ende des Compagnies joncque op julij
van hier vertrocken was, geene andere tijdinge als hier vooren per ’t jacht Diemen verstaan
hadden, medebrengende.

Den 4 dito. Is ’t jacht Domburch alhier weder van de noord voor ’t canael geanckert ende
op 5 dito ingecomen, hebbende op 32 graaden benoorde langs de Chineese custe
gesworven om handel te becomen, maar niets opgedaen. Hadden den 13 passado, onder
een groot getal eylanden swervende, een grooten storm ontmoet, sulcx dat vermoedede,
de joncq, welck met hem in compagnie uyt Teyouan geloopen was, op een droochte
binnen de voorseyde eylanden verongeluckt te sijn.

Den 6en dito. Vertreckt van hier naar de custe van China ’t jacht Slooten, soo omme in
Erasmusbaay' d’affcomende scheepen uyt Japan te verwachten ende van den standt van
Teyouan hun t’adviseeren, sooder roovers, die de gantsche zeecuste daeromtrent
infesteren, opdat, bij artikulen ende een voor een affcomende, in desselfs handen niet en
vervallen als principalijck voor de twee gecommitteerde, namentlijck Gedion Bouwers
ende Paulus Traudenius’, welcke met eenen brieff aen den combon luydende, werden
affgesonden omme met Iquan’ te consuleren, hoe ende op wat wijse best den vrijen handel

1. Erasmusbaai, nu Wei-t'ou Wan, tussen Anhai en Quemoy. Soms wordt hier ook de baai van
Liao-lo ten zuiden van Quemoy mee bedoeld.

2. Gideon Bouwers, 1627 uitgekomen als koopman op het Wapen van Rotterdam. 1629 met zijn
gezin per Diemen naar Taiwan. Aldaar maart 1631 bevorderd tot opperkoopman en lid van de Raad.
1643 president der schepenen, mei 1636 secretaris van de Raad van Justitie. December 1637 overleden
aldaar.

3. Paulus Traudenius, 1628-1630 koopman op Taiwan, tevens werkzaam op de kust van China en
de Pescadores. 1633 als opperkoopman naar Quinam, maar ook actief op de kust van China, in de
Pescadores en op Taiwan. 1635 opnieuw secunde op Taiwan. 1640 gouverneur van Taiwan. Wegens
fouten en zorgeloosheden 1643 naar Batavia geroepen, alwaar 9 juli 1643 overleden.

Traudenius is tweemaal gehuwd. 1633 met Elisabeth de Meester; 1641 met Adriana Quina, weduwe
van Johan van der Burg.

4. Combon, chn-men. Militaire titel van de gouverneur van Fu-chien. Brief: VOC 1101, 401-402.
5. 1quan, 1604-1661, geboren te Nan-an, Fu-chien. Op jeugdige leeftijd naar Macao waar hij
Nicolaas gedoopt wordt. Daarna in dienst bij Li Tan, alias Yen Ssu-chi (in het dagregister kapitein
China genoemd). Na een kort verblijf in Hirado, Japan, waar zijn zoon Cheng Ch'eng-kung, of
Coxinga, geboren wordt, collaboreert hij met de VOC, maar werpt zich spoedig op als zelfstandig
rover. In 1628 door de Chinese autoriteiten in genade aangenomen treedt hij in dienst als
commandant van de kustwacht. Gedurende de jaren dertig wint hij sterk aan invloed en
monopoliseert tenslotte de gehele overzeese handel van de provincie Fu-chien. Tijdens de
burgeroorlog kiest hij aanvankelijk de kant van de Ming, maar in 1649 geeft hij zich over aan de
Ch'ing, de Mandsjoe-regering in Peking. In 1661 in de hoofdstad terechtgesteld.
