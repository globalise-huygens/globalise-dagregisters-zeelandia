twee grote Japanse jonken met een kapitaal van 70.000 dukaten zilver aan boord om in
Tayouan zijde in te kopen. Het merendeel van de door de Hollanders met pijn en moeite
verworven handel met China dreigde nu in handen te vallen van de kooplustige Japanners,
die van de veiligheid profiteerden zonder dat zij bijdroegen in de kosten van het garnizoen.
Gouverneur Sonck wilde aan deze hem onwelgevallige toestand een einde maken door
enerzijds de Chinese scheepvaart tussen Formosa en Japan te verbieden en anderzijds de
Japanse handelaars, tegen wie hij niet hard durfde op te treden, een uitvoerbelasting van
10 af te dwingen. Deze maatregel lokte hevig verzet uit; sinds jaar en dag kwamen de
Japanners in Tayouan, zonder daar aan iemand havengeld te hoeven betalen. Waarom
wilden de Nederlanders hen nu tot zulk een belasting verplichten, zo vroegen de Japanners
zich af. En om de onrechtvaardigheid van Soncks maatregel nog te benadrukken voegden
zij eraan toe dat de Nederlanders zelf in Hirado nooit tot het betalen van havengelden of
tollen verplicht waren. Sonck zag ditmaal van de belastingheffing af, maar voegde de ver-
trekkende kooplieden toe dat zij voortaan wel degelijk met het heffen van een gerechtig-
heid’ hadden rekening te houden. Het jaar daarop verschenen opnieuw twee jonken, nu
met een kapitaal van 300.000 dukaten; beide waren voorzien van een door de shogun ver-
strekte handelspas of go-shuin, waarmee hun veiligheid gewaarborgd werd. Door de toe-
genomen zeeroverij op de Chinese kust kon de bestelde zijde niet in Formosa geleverd
worden en de Japanners verzochten daarom Nederlandse bescherming voor de overtocht
naar China. Dit verzoek werd afgewezen door commandeur Frederik de Wit (Sonck was
op 21 september 1625 overleden).

Inmiddels was Batavia op de hoogte gesteld van de problemen met de Japanners en
Gouverneur-Generaal en Raden besloten de zojuist uit patria aangekomen Raad van In-
di, Pieter Nuyts, als gezant naar het Japanse hof af te vaardigen alvorens hem de leiding
in Taiwan toe te vertrouwen. In Edo diende de gezant de verhitte gemoederen te kalmeren,
na welcx effect ende behoorlijck gegeven contentement’ hij moest overgaan tot het doel
van zijn missie: namentlijcken bij corte substantile remonstrantie ofte onderhandtsche
handelinge aen Zijne Mayesteyt ofte rijckxraaden humbelijcken te versoecken, dat se ge-
lieffden t'ordonneren voortaen geen Japansche joncken naer Tayouan mochten vaeren’.
Het tactloze optreden van Nuyts maar ook de regelrechte tegenwerking van de kant van
de Japanse kooplieden speelden de Nederlanders echter parten.

Een van de leiders van de Japanse handelsexpeditie naar Formosa, Hamada Yahyoe,
aanvoerder van een schip uitgerust door de regent van Nagasaki, daikan Suetsugu Heizo
(in de Nederlandse bronnen Phesodonne genaamd), had 16 mannen uit het kustdorp Sin-
kan meegelokt en naar Japan ontvoerd. In Nagasaki aangekomen werd dit gezelschap
door Suetsugu in zijden gewaden gestoken en naar het hof gezonden. Daar deden de For-
mosanen op zijn bevel hun beklag over de Nederlandse bezetting van Taiwan en poogden
de souvereiniteit over hun grondgebied aan de shogun op te dragen. Zover kwam het ech-
ter niet; de shogun ontving de Formosaanse delegatie in audintie maar ging niet in op
hun klachten, laat staan op hun aanbod. Nuyts moest dit alles over zich heen laten gaan;
hem werd geen audintie vergund. Onverrichterzake vertrok hij daarom eind november
naar zijn standplaats, kasteel Zeelandia, waar hij op 24 december 1627 aankwam. Enkele
maanden later kon hij zijn gram halen op de Formosaanse gezanten toen zij op het schip
van Hamada terugkeerden: hij sloot hen in en verklaarde de geschenken die zij van de sho-
gun hadden ontvangen verbeurd. Deze maatregel, alsmede de nieuwe pogingen om de Ja-
panse handel door allerlei formaliteiten te dwarsbomen, leidden in juli 1628 tot een uit-
barsting. Nuyts werd in zijn eigen loge buiten het kasteel door de getergde Japanners gegij-
zeld en kwam niet dan na langdurige onderhandelingen vrij. De voorwaarden voor de in-

XV
