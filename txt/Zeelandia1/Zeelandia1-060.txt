J.E. Heeres, Corpus Diplomaticum Neerlando-Indicum, ’s-Gravenhage 1907. Vol. 1:
243-244.

Copie missive Hans Putmans aan de g.g. 28-12-1630, VOC 1101, 506-509.

Accoord tussen de gecommitteerden van gouverneur Putmans en de raad in Taiwan en
de grootmandarijn van Amoy getroffen, 3-12-1630, VOC 1101, 510.

Copie missive Hans Putmans aan de g.g. 20-2-1631, VOC 1102, 445-445’.

Copie missive Hans Putmans aan de g.g. 22-2-1631, VOC 1102, 446-455.

Copie missive Hans Putmans aan de g.g. 6-3-1631, VOC 1102, 456-459.

Copie missive Gideon Bouwers aan de g.g. 24-3-1631, VOC 1102, 462-463.

Copie resoluties in de rivier Chincheo en Taiwan gearresteerd 5-10-1630 - 13-3-1631,
VOC 1102, 511-525.

Toen Putmans met zijn vloot op de Chinese kust verscheen bleek er een ommekeer in de

politieke situatie te hebben plaatsgevonden. Iquan was overgeplaatst naar een post ten

noorden van Fu-chou. Toutsailack zou hem opvolgen in Amoy. De laatste had zijn ambt

als mandarijn (Songia) nog niet aanvaard aangezien hij Iquan en het lokale bestuur

wantrouwde. Omdat er onder deze omstandigheden weinig te doen was keerde Putmans

terug naar Formosa om provisie te halen en beval hij de overheden van de jachten Bommel

en Beverwijk en de jonk Japan naar de Pescadores over te steken. Vanuit de Pescadores

werden onderhandelingen aangevangen met Songia (ergo Toutsailack’’). Opperkoop-

man Compostel speelde hierbij een belangrijke rol. Het akkoord van 3 december hield het

volgende in:

1) Er zullen geen Nederlandse schepen meer zonder toestemming van Songia op de
Chinese kust verschijnen, zolang er vrij met jonken gehandeld wordt.

2) Gevangenen worden uitgewisseld.

3) Hollanders mogen niet zonder toestemming van Songia aan land.

4) De Chinese kooplieden mogen vrij met de Nederlanders handelen op een jonk in de
baai van Amoy.

5) De Chinese kooplieden mogen vrij naar Batavia en Formosa varen.

6) De Nederlanders mogen vrij hun goederen met jonken naar de baai van Amoy
vervoeren en deze daar verhandelen.

7) Songia zal de Compagnie 4 jonken aanbieden.

8) Over de condities van de schadevergoeding van het jacht Domburg zal nader order van
de gouverneur-generaal worden ingewacht.

Op 16 december werd Toutsailack door Iquan aangevallen en verslagen. Met een klein
jonkje wist hij ternauwernood te ontkomen en vluchtte naar het zuiden. Iquan was nu
meester van de zee. Op 25 januari keerde Putmans terug naar Amoy om in onderhandeling
te treden met Iquan. Deze bleek afwezig te zijn. Paulus Traudenius werd naar Anhai
gezonden, Compostel die hem vergezelde, misdroeg zich daar. De handel in Anhai werd
gedreven met Iquan’s moeder Theyma en betrof goud en porselein. In de baai van Amoy
bleek tegen alle afspraken in slechts handel met aangewezen kooplieden mogelijk te zijn.

Op Formosa besloot men in de herfst van 1630 de lang uitgestelde strafexpeditie naar
Mattau ter hand te nemen. De troepen, bestaande uit Nederlanders en Sinkanders, zouden
met jonken langs de kust worden aangevoerd. Bij het vertrek op 29 december kon de
legermacht als gevolg van de harde noordenwind Mattau niet bereiken. Daarom besloot
men op Tampsui in het zuiden aan te koersen en daar een aanval te ondernemen. Deze

39
