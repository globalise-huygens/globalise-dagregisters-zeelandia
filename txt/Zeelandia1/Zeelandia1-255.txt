28 oktober tot 15 november 1635 ontbreken.

Op 5 november waren vijf jonken met suiker en cangangs verschenen, op 8 november
volgde een jonk met 250 pikol rouwe zijde en 61 schuitjes goud. Er waren dit jaar geen
Portugese schepen in Japan geweest. Op de rede werd 500 pikol suiker in de jonken be-
waard, in de komende maanden werd er nog eens 2000-3000 pikol suiker verwacht.
Het fluitschip Schagen was naar Wanckan gestuurd om daar een kalkhuis te bouwen.
Er zou daar ook een redoute worden opgetrokken. Het jacht Daman was met een lading
grof porselein en pannen ter waarde van f 8536.2.9 naar Siam gezonden. (VOC 1116, fo.
389-391; brief gouverneur Putmans aan gouverneur-generaal Brouwer, 15-11-1635).

15 november 1635 tot 18 januari 1636 ontbreken.

Een uitgebreide samenvatting van de brief van 18 januari 1636 wordt in het Dagregister
van Batavia op 11 februari 1636 gegeven (Dagregister Batavia, 1636, pp. 18-23).

Vanuit Japan waren in Taiwan aangekomen de Venhuizen met een lading ter waarde
van f. 345622. 10. 10 meest in contanten (op 1 december) en de Grol met 60.000 tael schuit-
geld en 100.000 tael senes ter waarde van f 285801.2.10 (op 20 december). Op 6 januari
verscheen de tweede zijde jonk met een lading van 444 pikol rouwe zijde, 115 schuiten
goud en een partij stoffen, met een totale waarde van ongeveer 127.000 realen. De inkoop-
waarde der lading van de tot nu toe verschenen twee jonken bedroeg 217.000 realen. In
Anhai zou nog eens 500 pikol rouwe zijde voor verscheping klaar liggen. De jonken waren
door Iquan tegengehouden, zodat Jocksim, die hem nog geld schuldig was, eerst zijn la-
ding in Taiwan kon verkopen. Ook waren er een aantal jonken met suiker verschenen. In
het pakhuis lag derhalve 2300-2400 pikol suiker opgetast. Op 8 januari 1636 arriveerde
nog een jonk met 60 pikol witte rouwe zijde en 13 pikol gele zijde, een partij stoffen en
370 pikol poedersuiker.

Op 23 november 1635 had Putmans de strafexpeditie tegen Mattau aangevangen, aan
het hoofd van 500 blanke soldaten verdeeld in zeven compagnien. Tijdens het treffen
hadden 26 Mattauwers (mannen, vrouwen en kinderen) het leven gelaten. Hun hoofden
waren door de Sinkanders buitgemaakt. Er was vrijwel geen tegenstand geboden. Het ge-
hele dorp was in brand gestoken en in de as gelegd. Op 28 november verschenen twee
dorpsoudsten uit Mattau om zich te onderwerpen. Zij kregen een contract voorgelegd,
hetwelk zij aan dc gemeente ter goedkeuring zouden voorleggen. Op 3 december versche-
nen zij met een groter gezelschap opnieuw in het kasteel om de voorwaarden van overgave
te bevestigen. Als teken van onderwerping overhandigden zij pinang- en klapperboompjes
in aarde geplant. Het contract werd op 18 december geproclameerd. Daarin was onder-
meer het volgende vastgelegd:

1) Het gebeente van de vermoorde Nederlanders alsmede al hun toebehoren zal worden
overgedragen.

2) Met het overdragen van pinang- en klapperboompjes in aarde geplant dragen de dorps-
hoofden het dorp Mattau en het land eromheen op aan de Staten-Generaal.

3) De Mattauwers zullen niet meer strijden tegen de Nederlanders of hun bondgenoten.
4) De Mattauwers zullen de Nederlanders in de oorlog bijstaan.

5) Chinezen die in Wanckan kalk branden of in het binnenland hertevellen gaan kopen,
zullen niet worden lastig gevallen maar zal vrije doortocht worden verleend.

234
