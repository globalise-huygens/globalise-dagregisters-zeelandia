maken van het manuscript ontving de redactie de zeer gewaardeerde hulp van mr. T.D.
de Bruin, kand. not. en van mw. Ch.J.A.M. Schaepman.

Aard en inhoud van het bronnenmateriaal

Bij zijn benoeming tot gouverneur van Formosa in 1629 kreeg Hans Putmans van
gouverneur-generaal Jan Pietersz. Coen de opdracht naar het Bataviase voorbeeld een
dagregister bij te houden. De voorgangers van Putmans hadden door het versturen van
halfjaarlijkse verslagen, aangevuld met kopien van de resolutin van de Raad van For-
mosa, de Indische regering op de hoogte gehouden. Het dagregister voegde een nieuwe di-
mensie aan deze rapportage toe.

In tegenstelling tot de brieven die van meer beschouwende aard waren en vaak getuigden
van een neiging tot uitleg van hetgeen was voorgevallen gaf het journaal een rechttoe recht-
aan verslag van de gebeurtenissen, zoals zij op de dag zelf werden waargenomen. Niet
alleen als moment-opname’ zijn de dagregisters daarom van belang, zij vormen boven-
dien een rijke bron aan serile gegevens. Met behulp van de combinatie van dagregisters
en resolutin van Gouverneur en Raden konden de Indische regering in Batavia en de di-
recteuren in patria zich een goede voorstelling maken van de dagelijkse handelingen in en
rondom het kasteel Zeelandia.

Er zijn drie niveaus in de verslaggeving over de Formosaanse kolonie te onderscheiden.
De basis wordt gevormd door de journalen of dagregisters en de resolutin waarin de faits
et gestes van Gouverneur en Raden goed tot hun recht komen. Een tweede bron vormen
de missiven die de gouverneur tijdens de noordermoesson elke zomer naar Batavia ver-
stuurde; daarin werden de gebeurtenissen van de afgelopen maanden samengevat. De pa-
ragrafen betreffende Taiwan in de Generale Missiven (halfjaarlijkse rapporten van G.G.
en Raden aan de Heren XVII) zijn weer een samenvatting van de brieven en rapporten
die vanuit Taiwan naar de gouverneur-generaal werden gestuurd. Tenslotte dienen nog de
paragrafen betreffende Taiwan in het Bataviaas Dagregister, alsmede de briefwisselingen
van de op Formosa verblijvende predikanten te worden genoemd.

De gouverneurs-generaal beoogden met de Generale Missiven de Heren XVII de beno-
digde informatie over Azi te verstrekken, op grond waarvan deze hun besturende taak
konden vervullen. Wijduithalende verslagen over de lotgevallen en vooruitzichten van de
Compagnie, noemt W.Ph.Coolhaas ze ironisch. Ter verduidelijking werden dagregisters,
resolutin, rapporten en brieven als bijlagen aan de Generale Missiven toegevoegd. Deze
bundels worden tezamen met de generale Missiven in de serie Overgekomen Brieven en
Papieren in het Algemeen Rijksarchief te ’s-Gravenhage bewaard. Op enkele uitzonderin-
gen na zijn de hier uitgegeven dagregisters uit deze serie afkomstig.

De uitgebreide Generale Missive werd doorgaans met de normale thuisvloot meegezon-
den, terwijl met de andere schepen kortere brieven met aanvullende gegevens werden mee-
gestuurd. Het kan voorkomen dat in bepaalde jaren op n factorij betrekking hebbende
gegevens volledig zijn verdwenen. In zo’n geval is de historicus alleen op de Generale Mis-
sive van dat jaar aangewezen. Er zijn ook jaren waarvan uitsluitend de dagregisters of een
deel van de dagregisters verdwenen zijn. Hieronder wordt grafisch weergegeven welke ge-
deelten bewaard zijn gebleven.

VIII
