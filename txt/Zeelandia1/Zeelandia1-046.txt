31 maart 1630                                                                A fo. 440

31 ditto. ’s Morgens zagen ’t landt van Teyouan ende sijn des achtermiddachs voor ’t
canael ten ancker gecomen, d’E. heer gouverneur Putmans is met de chaloupen terstont
naer binnen gevaeren. Verstonden alsdoen, dat den E. Willem Janssen, bij d'Ed. heer
generael tot redres van den getroubeleerden staet in Japan gecommiteert, met ’t jacht den
Aerent ten dien eynde op 14 Augusto passado uyt de reviere Chincheo derwaerts
vertrocken zijnde, op 24 stantij met een joncque, door last van de rijxrade bij
Phesedonne in Nangasacqui’’ gequipeert, neffens den oppercoopman Van der Hagen’'
ende tolcq Frans Caron’ met 17 matroosen in Teyouan gearriveert ende den 28 deser met
’tselve volck naer Batavia vertrocken was. Tijdinge brengende, dat ’t voornoemde jacht
Aerent nevens de schepen de Vrede ende Heusde met d’ingelade goederen ende volck
alsmede ’t volck van de logie in Firando’ in detentie wierden gehouden. Zittende al ’t
volck van de Vrede ende Heusden in Umbra’ ende Arima’ gevangen, die van den Aerent
hadde noch de vrijicheyt dat uyt mochten gaen. ’t Jacht Erasmus, op sijn arrivement in
Nangasacqui, 't was terstont mast- ende roerlos gemaackt ende in een dock op ’t landt
gehaelt, den oppercoopman Pieter Muyser ’S ende d'andere ostagiers met ’t resterende

68. Willem Jansz. van Amersfoort, 1614 uitgekomen en als schipper werkzaam in Patani, Siam en
Japan. Repatrieert 1617 als opperstuurman op West-Friesland. 1618 terug in Indi. Tot terugkeer
naar patria 1622 als schipper op West-Friesland, actief op de Westkust van Sumatra, Japan en
Manilla. 1626 weer als schipper aangenomen en aanbevolen als equipage-meester. 1629 tot 1630 in
Japan om de problemen gerezen rond het optreden van Nuyts op te lossen. Vastgehouden tot diens
overkomst. 1632 president van schepenen in Batavia. 1633 gerepatrieerd als vice-commandeur van
de retourvloot. Na terugkeer gevestigd in Alkmaar, alwaar april 1636 overleden.

69. Phesodonne, Suetsugu Heizo. Vanaf 1619 regent of daikan van Nagasaki. In 1628 gijzelt een
van zijn kapiteins, Mamada Yahei, gouverneur Pieter Nuyts. Na de terugkeer van Mamada in
Nagasaki worden op verzoek van Suetsugu Heizo de Nederlandse schepen in Japan aan de ketting
gelegd en de bemanningen gegijzeld. In 1630 overleden.

70. Nangasacqui, is Nagasaki.

71. Johannes van der Hagen. 1626 opperkoopman op Taiwan en bij afwezigheid van Nuyts hoofd
aldaar. 1628 tot 1632 als gijzelaar in Japan. December 1632 benoemd tot opperkoopman in
Coromandel. 1633-1637 opnieuw te Taiwan, commandeur over twee jachten op de kust van West-
Sumatra. Leidt gezantschap naar Bantam. 1639 hoofd van het kantoor in Cambodja, alwaar juli 1640
overleden.

72. Frangois Caron van Brussel. 1620 uit als jong assistent per Schiedam, en gaat naar Japan. 1633
koopman; februari 1639 tot februari 1641 opperhoofd te Hirado. Terug in Batavia benoemd tot
extra-ordinaris raad van Indi. December 1641 als commandeur van de retourvloot gerepatrieerd.
Juli 1643 terug in Batavia en in september ordinaris raad van Indi. December 1643 commandeur van
een vloot naar Ceylon, verovert Negombo op de Portugezen (januari 1644). In mei 1644 gouverneur
van Formosa. 1646 naar Batavia teruggeroepen, maart 1647 directeur-generaal. Wegens particuliere
handel teruggeroepen. 1652 eervol ontslag. Contacten met Frankrijk, 1664 naar Parijs vertrokken.
Eeuwige verbanning wegens activiteiten binnen de Franse Oost-Indische Compagnie. 1665 naar
Madagascar als mededirecteur van de Franse O.1.C., betrokken bij de expeditie van De la Haye naar
Ceylon. Via Suratte terug naar Frankrijk, maar S april 1673 in de Taag bij Lissabon verdronken.
73. Firando, Hirado, eiland voor de noordwest kust van Kyushu, waar van 1609 tot 1641 het
Nederlands comptoir gevestigd was.

74. Umbra, Omura, ten noorden van Nagasaki in noordwest Kyushu.

75. Arima, ten oosten van Nagasaki, district in noordwest Kyushu.

76. Pieter Jansz. Muyser. 4 december 1624 als commandeur over enige schepen van Taiwan naar
de baai van Manilla. Februari 1627 fiscaal te Batavia en met Nuyts naar Japan. Maart 1628 secunde
op Taiwan. Als gijzelaar voor Nuyts naar Japan, alwaar 1631 overleden.

25
